真君觀在銓德觀束五十步即九天南上紫光慶華赤帝太虛之館本注生真君廟在岳祠中各廟門唐開元中司馬丞禎上言五岳洞天各有上真所治不可與血食之神同其饗祀聖旨爰創清宮凡立夏日先齋潔劫命州官致醮於是觀兼度道士五人焚修開元五年明皇製五靈經云佐治者有九人從吏者三伯餘人朔衛衙官三百為國家祈真請福之地上真記云太虛真人領南上司命即赤帝也
潛山魏君沖為副治
霍山韓君眾為佐治
霍林山許君映
丹霍山周君紫陽
金華山黃君初平
南霍山鄭君隱
天柱山阮君徽
紫虛元君魏夫人華存
沖寂元君麻姑
右並君佐命之司昊越楚蜀之地當司察之淳化中始改為真君觀祥符中韶賜觀額開元六年上帝降賜真君驅邪王匕一張其狀類劍長三尺闊四寸玉文如雲霞其端微有鋒刃玉冊一道長一尺餘闊六寸其篆文曰道君之玉冊有兩印文曰三天太上之印皆篆文或日舊本玉冊慷在真君臂問檀香刻此以傳於世玉璽一枚方闊五寸八角其文曰注生真君玉印亦篆文今悉存焉或云是司馬天師篆文也宋朝降到真君火鈴冠一頂以金裹飾潛霍二真君玉圭二面並存太宗真宗仁宗三聖御書敕黃存焉大觀二年三月奉旨建元辰殿乃集福殿在觀中前有玉清金闕之門每歲六度生辰及春夏二杞皆自京降御名詞表於此致醮每辰焚御香六兩祝聖壽恩賜紫衣一道實國家祈福之所也故江陵公留題真君觀詩云秘殿崔鬼近紫虛洞天岑寂列真居霜毛時下朱陵鶴金簡猶存宛季書風拂瑤壇歌羽篩雲歸翠嶺度颼輿竹姻觀月空歌裹一道寒泉漱碧渠
衡岳觀在紫蓋峰南下紫霄峰前晉太康八年昊人徐靈期新野先生鄧郁之開古王母殿基晉懷帝元嘉中賜額為華藪至梁改為九真觀張佐堯詩略云晉代為華藪梁朝號九真宮門頻改額洞口不移春住持周靜真乃武帝之師帝心期上善親紆黃屋謁此玄都若軒后之拜崆峒漢皇之禮河上異代同時也奉敕賜莊田三百戶充基業至隋大業八年屬唐高祖詔請蔡法壽李法超二法師主觀事焚修興行教法其衡州府庫田疇什物並賜觀資用貞觀二年太宗重書額詔張惠明天師度道士一十九人焚修高宗弘道二年韶葉法善天師封岳地方四十里充觀長生之地禁樵採斷田獵投龍奠簡以為常典開皇中改為衡岳觀後因兵火摧毀皇祐初府主令公重建之本朝太宗真宗仁宗三聖御書洎金寶牌每辰焚御香祝聖壽亦國家祈福之所真宗朝敕差沖靖太師單惟岳住持提舉岳門宮觀兼管火姻後奉旨改為甲乙自玆始也故宰相王欽若有送單大師歸岳詩云玉書颼馭降神州樓觀丹臺選道流巖谷難藏猿鶴性吟懷終戀水雲幽晚程冒雪瀟湘渡採藥沿溪蚱艋舟乍到楚鄉應動念十年人物半沉浮宣和六年敕建昊天殿改賜為銓德觀
紫蓋院去廟北十五里寶勝寺上唐傳待仙修行處譚陳二士亦修鍊於此又有鐵瓢仙張白居之北入桃源基址廢久野人居之上有醮斗壇鼇北李生尸解處下有唐太子擊馬樁在焉
聖壽觀去廟北登山七里唐咸通中建因問得其名舊記云故靈武盧墦鎮黔南日奏請以舊書堂為觀六年奏捨莊田屋宇永充觀內常住今盧公真堂洎殿宇儼然舊有清音閣選仙亭迎仙閣此君閣層崖峭壁脩竹長松幽澗清湍景象奇異比之萬壽加之數倍茂密也壽澗逕觀前下合靈澗流注平野唐懿禧中有軒轅彌明隱此年久後復抱黃洞太平興國中有跛仙遇呂洞賓於君山後亦隱此行靈龜吞吐之法功成回岳麓自號瀟湘子嘗云我愛瀟湘境紅塵隔岸除南山七十二惟喜洞真墟元祐問常有白鶴柄嗚於杉松之上三日而去宣和元年改壽棋
華蓋院昔華蓋君修行處不顯名氏或云古太清觀也去廟東北十五里自元陽宮陸上清宮而至昔譚峭巖字景升居終南山久著化書過東昊見宋齊丘遊廬阜泛瀟湘鍊丹於此又默希子不知何氏居此著通元經開皇中有道士昊涵虛字合靈居之風狂未嘗下山終日沈湎亦無姻火之具俗呼為昊揉好睡經旬不食常言之若要閑即須懶如蔥即不閑也素不攻文忽作上昇歌云玉皇有詔登仙職龍吐雲兮風著力眼前驀地見樓臺異草奇花不可識我向大羅觀世界世界只如指掌大當時不為上昇忙一時提向瀛洲賣後於清泰二年上昇又有刻臺隱士鐵冠先生樊氏慕合靈之道常騎白牛訪之楚王馬希範嘗師之後馬希聲嗣位先生不知所之
上清宮去廟束北七里昊人徐靈期真人修行之所徐幼遇神人授以玄丹之要含日暉之法守泥丸之道服胡麻之飯故得周遊海岳來往南山積有年矣採訪山洞巖谷作衡岳記叔其洞府靈異言紫蓋雲密二峰皆高五千餘丈而雲密有禹治水碑皆蝌蚪之字碑下有石壇流水縈之最為勝絕而紫蓋常有鶴集其頂而神芝靈草生焉下有石室有香爐杵臼丹鼇祝融峰上有碧玉壇方五尺束有紫梨高三伯餘尺乃夏禹所植實大如斗赤如日若得食長生不死義熙中山人潘覺至峰石裂有物出如紫泥香軟可食覺不知其石髓竟不食棄去勿悟而還已不見此君之所記聖異又能役使鬼神降伏龍虎以宋元徽元年九月九日沖真重和元年徽宗皇帝賜明真洞微真人今宮基尚存石碑傳云舊有仙鸚報曉因喫仙草不死問有樵人見而不能捕大曆七年玄和先生張太空者李泌之師居之得道後入元陽宮尸解大中元年韓威儀慕真風而居之修行亦得道
石室隱真巖在上清元陽之問杉松夾道巖岫惟藍有石室兩所本虎豹之窟唐大中元年劉元靖先生居之禮斗步呈驅逐虎豹芟除判棘而住衡州刺史韓曄捨俸錢為建會真閣就巖闢其石室引泉環流伐木誅茅鑿其茶鼇棋局醮壇藥臼盆床燈具供器自然生成會昌中詔入內傳受法錄封號廣成先生久之乞還山大中五年冬十月有靈鶴屢降未幾去世聞天樂浮雲及遷神日惟杖履在弟子呂志真得其道兵部侍郎蕭鄴文其碑吏部侍郎趙櫓為傳太子賓客盧墦作石室銘道士張堅白為內傳今止存內傳洎神道碑在銓德觀今基址尚存
中宮在廟之束北七里梁天監中建真人王靈輿修行之所王乃晉陵人幼而穎悟更不婚宦勤志於道辭別親友結廬於五老峰下似有所得忽一夕有神人謂之日得道者若非其地如植五穀於沙之問則不能成子雖有飛昇之骨當須福地靈壇乃可以變化雖累德以為土地積功以成羽翼苟非其地魔壤其功玆道無由成矣靈輿告日何地可棲神人日朱陵之上峰紫蓋之鄰岫可以沖天矣遂自廬阜遷居南岳之中宮修行一十二年道成復遷於朱陵之束朝斗鍊真以天監十三年七月十二日沖舉重和元年徽宗皇帝賜號通微集虛真人又唐天寶初董奉先居之修九華丹法而得道久於衡陽棲朱陵之後洞元和中馮惟良亦修行於此本傳並具下卷又唐大曆中李德林先生修行得道宮已廢久
元陽宮在廟之東北登山五里與上清中宮如鼎峙晉大始中陳真人諱興明修行之所真人少遊名山因訪真邊於天柱峰上遇一神人年十八九自云吾歷行四海度有志之士世人修道暫能精專中道而廢不至勤久何得擢形雲天飛神霄衢汝之精功亦可佳也第勿退轉何慮不列名金闕玉堂前苦後樂者苦則有極樂則無沙窮何者休谷幽棲禽畜為倡飢渴必至寒暑辛勤割世離榮辭親捨愛可謂苦矣壽同天地變化無窮策空乘虛坐生羽翼可謂樂也得不勉於修勵乎興明拜手日永佩聖言畢至於道不敢怠忽也遂授明鏡之道修之十有八年二仙降而告之日吾昔授子之至道果能勤行今則登躡九天遊宴八海積功之報也前苦後樂今子至矣以晉太康元年三月初一日姻霞遠室天樂遊空山河肅清來往觀之惟有空室至於鸚犬悉皆騰舉重和元年徽宗皇帝賜號致虛守靜真人又唐有張玄和先生居之德宗御詞賜之云夫至道無名強假名而崇道至真無縊必求縊以明真惟其可稱實在全德故南岳元陽宮道士張太虛混元育粹玄之又玄鍊骨三清存神八景衡峰養德時近百年依罔象以冥搜挾鴻濛而沖用棲遲浩黑太苦真形頃在先皇敕崇道妙望乎玄鶴之駕錫以紫霓之裳我有輔臣格言高躅永懷仙子恨不同時聊伸嘉尚之情式降昭旌之命策名表德庶永無窮可贈玄和先生貞元四年六月十三日下後尸解於靈隱峰其官本朝淳化天聖政和三經修茸宣和元年改賜崇明觀觀後三里有伏虎巖
田真院在元陽官東南二里唐寶曆中建綠筠蒼松前後掩映三清並石像殿北百餘步有小嚴田先生常憩於此巖上有一松樹號華蓋松根柯盤曲枝幹左細如華蓋巖周迴雖廣一株盡蔽之開皇時田良逸名虛應齊國人侍親自攸縣遷居南岳喜陽峰後躬耕貨薪以侍母夜即獨坐巖中一日放志遊五峰見何尊師而問道其母曬衣於山北聞兒遠適速往追之不及復回衣已化為石至今數百年衣色不改素潔如初下有小巖母常憩此經日而坐常服黑臧食母既坐亡其志愈堅後遇薛季昌而傳法束入天台不復出憲宗詔不起後尸解本朝宣政聞值回祿止存石三清紹興問復建小殿有道人焚修至今不絕
北帝院在銓德觀後半里脩竹長松前後茂密梁天監末女冠徐練師居之修行而得道貞觀末張惠明再修遇南嶽石英夫人傳道行抱一三五混合之法而後尸解又有李思慕居之得道宋太平興國中賜額近廢
凌虛宮在廟之束登山八里華蓋峰南下唐天寶初建薛練師名季昌庵居處明皇詔住九真降聖觀進江道德經撰玄微論御書批答凡十數次後辭榮寵乞回草廬一日謂門人日今夕天氣異常吾當有所適遂凌虛而去後有華幽棲自西蜀遊二十四治歷荊渚沂瀟湘禮赤君於此修真晦其名氏於五峰之下石臺上注靈寶經臺上姻雲如香姻繚繞而起注經罷姻亦自無感格如是因名天香臺後尸解會昌中周混汙自九真來居之後得道為大羅觀主宮前有自然石壇醮器並生成試劍石浴丹泉紹興末移於山下開創僅五七分而未周備
洞靈宮去廟東北登山十八里紫蓋峰東下昔束晉末鄧欲之字顏達居洞靈臺誦經遇魏夫人傳法行之而得道係二十五洞靈源福地古詩云洞靈源接洞陽天瘦壑危峰土絳姻曾踏落花聽玉籟赤松壇畔鶴嗚泉宮建自李俊氏天師居之得道昔有彭蔡二真隱此唐末有聶師道遇之今有桃林左右荼園橘柚所在宮前舊有古楓一株端聳數丈根腳隆起蟠結成一巨龜首尾足甲顯然如活觀者畏憚其宮宇庵居自五代撥亂盡罹回祿山頗虛迥本朝大觀末有中貴王門司拾金帛重建官殿廟麻迄今一新住庵隱逸者亦不喊舊東北有桃花源鶴嗚泉皆遊人罕至西岸上有刻張元化還丹賦下有洗藥池束有朝斗壇
招仙觀在廟東八里舊記云啟基劉宗卜字蕭齊又記云一晉咸亨中建昔張真人諱曇要居之精思感通天真密降傳內養元和默朝大帝之道行之十二年神遊太空而朝皇極大帝賜以瓊實琅膏混神合景之液餌之變化莫測神用無方以齊延興元年七月初三日忽然雷吼天地震動俄有鸞鶴丹韶迎之昇天重和元年徽宗皇帝賜號葆光襲明真人貞觀二年有廬陵蕭法師諱靈護來居之化黃白術外齋之修其觀宇五年建尋真閣六年壬辰於桂州鑄銅鐘一口重五百斤歸觀凡五更不敢扣擊蓋驚地府陰神之怒也然後鍊丹於山北凡經三鍊方成服之於弘道二年中秋尸解元和之末有許碏者自峨媚而來題記于梁上常大醉長歌歌中洎題記處嘗有尋偃月子之句竟不知偃月是何物又屆題於堂壁其末句云鄧通飢死嚴陵貧帝王豈是無力人丈夫未達莫自親攀龍附翼損精神端拱末五更初忽聞鐘聲眾皆驚訝曉而視之鐘破裂不旬日有一道人布衣縊縷自云能補鐘但需數千斤火於是燒炭鍛鐘道人以掌心鎔銅汁就其裂處模之其經焰自暗眾視之而憚道人入溪洗手忽失所在其鐘至今有手模之邇此實靈異又唐末聶師道訪彭蔡三真仁宗朝有卷素先生奉旨來住久之入衡岳觀後尸解宣政問有逸人昊承遠慕其風而建養素軒觀舊有遙碧閣競秀亭朝天壇北二里有雪浪亭洞真澗瀑布自洞而出巨石橫峻當石崖之上有一石沼圍若鍋釜之狀可廣丈餘深不可究一脈飛下如紋簾號朱陵洞三十六洞天之第三洞也又有石井下直無底通徹四門澗流僅二十里成此懸注從初溪至中潭凡九仞自中潭下入谷十有八仞有冥蟠壁面闊四席濤雪騰飛雷雨驟下雖天台峨媚不及此勢也下有投龍潭國家修醮畢投金龍於此石罈微開聞天樂之聲放蘭歇有水簾洞詩中一聯云開元投金龍水底聞天鈞是也若遊人誠心潔志瞻視而窺之微芒見金床玉機至道問有孕婦觸之石崖漸合一無所睹往來留詠集然盈壁獨廬陵李元輔一篇超越倫輩詩云一片桂蒼崖分明不惹埃蹙成珠顆白垂下玉繩來野鷥飛難入山風捲不開聲聲去朝海無意巒巖限句清格健觀者嘆伏政和元年十月建安張徽言領漕本路按部自湘潭趁岳祠未至三四里問睹道左松蘿蓊尉中有高門宏麗朱書大榜日朱陵宮門內樓閣隱然一人立閩問若有所伺時以日反未暇遊觀意俟他日也二年九月初五日自衡州回宿勝業禪寺語住持僧景襄日來早同為朱陵之遊襄日此寺之束有招仙觀觀後有朱陵洞予謂去歲嘗過朱陵官見高門大榜朱字盈尺恨未之遊今者之來深有意焉翌旦同詣招仙觀經歷向所見處了無所有惟空山而已比至朱陵洞回面石壁瀑布中住亦無屋宇詢之道流云素無此宮亦無此門異哉乃天台大方廣崇山聖竹林寺與此類饅書以識之後住持道士王元洞建望仙亭於見處立宮門縣尉錢景衡書朱陵宮三字以朱填之為榜後創望倦橋觀有銅像保生天尊晉咸亨中鑄石像老君并侍從並同時而建舊觀在洞口唐末遷出就老君殿別塑元始玉宸共為一殿以奉香火或云唐以遵奉玄元為聖祖故建玉宸居右也宣和元年改賜今額
九真觀在廟束十里舊記云晉太康中新野先生建天臥初有張如珍真人居之張乃先生鄉人也幼而少語淡泊不群壯歲幽棲而宿稟靈骨遇神人降於巖室傳明鏡洞鑒之道使其修之日夫燭物理者天也鑒物形者道也天之道以清鏡之道以明審而無差形定於此物應於彼故川岳之狀鬼神之情無所逃而隱也天以清而容萬物水以澄而鑒眾形若修天清鏡明澄心靜神而得內外洞徹則至道成矣倘外役於物內勞於神神心昏濁不能澄清則去道遠矣此法吾昔受之於長桑公子長桑公子受之於太微天帝君所得之能洞達玄通遐照八極夫洞真法中有四規之道依四時而行亦與此同體矣古人所謂虛其室白自生定其心道自至信矣哉如珍修之九年徹視千里無一物可隱以梁天監十三年十一月十八日君獨遊山三日不返弟子求之而君方衣仙衣駕雲輿簫鼓擁之縹緲而昇天重和元年徽宗皇帝賜號全真達道真人開元初司馬承禎字子微自海山乘檸鍊真南岳結庵於觀北一里目之白雲丞相張九齡屢謁之明皇令弟承樟詔之較正道德經深加禮待呼為道兄凡是觀中供養金銀器皿悉歸降賜自御扎批答表書往來不絕天寶初蜀人薛季昌昔在峨媚山注道德經二卷後隱居衡岳首華蓋峰撰玄微論三卷并大道頌一首乃注得同馬弟子王仙嬌寫進上詔住降真觀供器御書批答不絕及於九真觀奉造聖祖天道玄元皇帝聖像一鋪十三事通光座高一丈七尺經六伯七十卷仙嬌乃本觀道童性好淡泊因看列仙傳有物外操嘗謂五千言外皆土梗耳攜岳中茶入京師教化嘗於城門內施茶忽一日遇高力士見而異之問所來答是南岳山九真觀道童為殿宇頹毀特將茶來恭化施主力士喜其言因聞明皇宣見帝喜清秀問曰卿有願否對日願鬱鬱家國盛濟濟經道興帝喜令拜司馬先生為師於內殿披戴厚賜迴山夜夢感真人陳少微而得道要再命侍司馬先生來王屋久之奏云尊師以開元二十三年仙化云請收南岳舊居為觀蒙聖恩書額詔薛季昌住持降聖觀宣賜聖像供器天寶十二年復令衡州鑄銅鐘一口降賜觀中音韻振遠徹於霄漢重四千斤上刻是明皇帝號御製銘日鑄於郡懸於觀天長地久福無算驃騎吏大將軍高力士監鑄此真岳中之石器也後乾元三年二月值兵火罹亂焚蕩罄然鐵石鎔裂惟有此鐘豈非願力而至於是哉咸通年王固節道行超倫一方仰慕營茸一新闡教談經學者如市奉詔歸北岳封總大師又元祐問其鐘忽不見數日一日得之於觀前塘中苔蘚所漬鐘頂上龍折其右足復致於樓上傳云與青草渡龍鬥今觀後有龍實嶺觀一里有武林謝先生再茸白雲庵而居嘗與曹道沖為詩琴之友道沖有詩云桃源洞口武林人跳出紅塵二十春但喜白雲深有趣不知青眼近來親丹砂已向坤爐伏玉液先從坎鼎烹活計一張焦尾外碧壇三尺禮南辰西有王氏藥寮王住久遷靈巖就雲龍峰尸解觀北隅五十步有壽山亭亭下有白龜泉即南山第一泉也其泉自崖竇迸出青沘甘冽其色早晚兩變雖南山名泉無逮此者飲之無疾而壽中有白龜大如錢白如玉隱於石寶之問人罕得見遇之者吉祥而延壽傳云龜出仙來龜隱仙去題詩亦眾惟野人皇甫換云靈臺塵不止塵止非靈臺愛此一泓水曾棲靈物來愚近歲卜庵於此泉之北山相去五里因採藥嘗憩此亭每欣歎其異云寥寥宇宙之中凡真仙隱化於白龜者計此乃三處也愚自謂年秋棲於是山為終焉之計凡三徙其屋至朱陵之束芟王氏舊藥圃而住適與此泉為鄰非偶然耳因成一絕饅書之於此天下白龜三處顯怡山少室壽仙亭我今卜築南山頂得爾為鄰祝聖齡觀有九仙閣閣後舊有琅瑛閣重和元年改賜今額壽寧
降堅觀在九真觀一里舊號白雲庵司馬子微修行處因弟子王仙嬌奏請以先師庵為觀蒙降額新篆勁九真觀薛季昌兼住持
九仙宮在廟東十二里梁天監中建昔王靈輿自中宮鍊行既周沖寂之後遷於此朝斗思微一日天真迎之又有鄧郁之南陽新野人也幼夢一烏吐印與之自是人聞有疾以印治救永為符章病者自愈後與徐靈期結方外友周遊名山尋訪上士遇至人傳金鼎大龍之術於宋元徽二年徐既上昇郁之隱洞門久之乃徘徊湖外洞天福地無不遍歷所患丹材無力可置因有司奏少微見南楚武帝劫監軍採訪詔之便殿問所修日貧道修煉金液而缺丹材帝賜金帛許於南岳洞真福地選其幽勝置上中下三宮以修內外丹一夕神人謂之日大洞之鄰乃招福之鄉延生之里善記勿忘後君丹成復遷紫蓋之束以梁天監末十二月十三日有八真人乘羽蓋雲車降於室中即前得道者八真人也於是就自然石壇升天重和元年徽宗皇帝賜號超真集妙真人唐咸通九年衡州刺史張觀具奏置觀額十年十月救下宜依所奏又開元中明皇詔賜宸篆云紫蓋峰石壇九仙宮昔賢曾詠九仙官其略云一峰鱗次開一觀片石明來會九仙寶牌尚記明皇篆靈夢嘗聞御史傳又景祐中故觀文殿學士孫沔為御史上問事作旨貶永州夢道士以田為託後徙潭州因祀岳因以物色求所夢乃得王君之像于九仙宮遂檄縣鉤括其宮田果為鄰觀侵佃宣和元年改賜今額後有大洞令呼前洞者是也丹霞庵基
光天觀在廟北登山三十五里按福地誌云係二十二光天壇福地洞淵集詩云太極分形狀若壇白雲深鎖路孱巖兀然萬古含春色光照吾皇祝壽山
安寶觀在廟西北登山三十五里乃傳待仙以木鑽鑽石獲天書處林木茂密今已廢久
尋真觀去廟九十里在衡陽城北觀鎮大江有石鼓後洞是朱陵之西門乃唐白真人董練師飛昇羽化之地仙人石恪有送殿直雷承昊奉命衡陽詩全篇云衡陽去此正三千一路程途甚坦然深邃門墻三楚外清風池綰五峰前西邊市井來商客東疑汀洲簇釣船公退只應無別事朱陵後洞訪神仙按湘川記此石鼓有時自嗚則兵革起或云盧龍推鼓入潭中盧龍名字未詳今驗以鼓亦云是盧龍廟不知立時年代至龍翔元年八月勸使道士郭行真醮岳因毀廟不祀從此之後為郡人災患今時百姓重祠之至貞觀五年故齊相公於此山頭建合江亭唐杜荀鶴有題尋真觀詩云寂寂白雲門尋真不遇真柢應松上鶴便是洞中人藥圃花香異泉沙鹿跡新題詩留姓字他日此相親又大中祥符年有桂林棲霞洞暢玄先生石仲元字慶宗住持道行超倫詩材振楚經營一新重建白雲軒下瞰青草渡前有白雲堂白雲池愚自紹興丙寅度夏於是堂亦留四十字雖不足以髻霏其前賢但識朱陵之事爾詩云我愛瀟湘境觀對瀟湘門朱陵後洞天白雲堂裹客青草渡頭眠小艇牽紅鯉幽池種白蓮頤真堪此地風月兩依然
普賢觀在晌螻峰南下當衡陽道左齊永明中道士許嗣先張志曇開山至梁周靜真住持武帝師之雲水奔賡俱是海上奇人講堂如市不虛過日帝賜名普賢至唐陳法明先生居之修行因獻麟得中召入內不受榮寵乞還山封悟真先生
玉清觀在石凜峰南去廟登山一十五里齊永興初建陳真人諱惠度穎川人也初居茅山採靈異草藥貨之飲酒不食僅數年南遊挑兩岌盡是金石之類至南嶽選其幽勝乃告天而盟鍊丹探夜被鬼所擾三揭丹爐運石摧壓唯冥心蟠石上誦黃庭經佩五岳真形圖其志愈恪陰有感道力潛扶獲擒魑魅妖氛盡散其鬼戰慄悲號真人復令堅石誓免戮鬼形遠逐他界後丹成光氣滿山明徹遠近後服之以永明三年五月十三日沖天重和元年徽宗皇帝賜號沖虛元妙真人今觀基頂有丹臺鬼栽石雷馳風穴誦經壇丹泉近代有僧於觀基創寺號光明不久復廢宋朝乾道中有道士鄧時永道人黃守正二人發心開山代木芟茅慕化賢善之士新創殿宇祈雨禳災皆有感格野人庵居重洽道化
洞陽宮在石凜峰西北乃施真人伏鬼會真之所唐陳法明應詔回於此峰下開巖建壇山神為之陰助南望雲陽日一夕朝真誦洞經後服丹而玄化今尚存基二舊亦有庵宇
洞門觀在石凜峰西石榴峰南下去廟二十里昔施真人諱存自號胡浮先生或云婉盆子師黃盧子得三皇內文役御虎豹之術遁變化景之法或隱或顯數百年慕石凜洞門是吾沖真之地乃居之又於峰西石室造閣一旦空十餘丈出乘白豹即迎之海岳神仙時來聚會里域有景慕之者罕得親近以晉永康元年四月七日乘豹升天重和元年徽宗皇帝賜號沖和見素真人又有蜀人李昌利先生棲隱數年而遊天寶洞今但有控豹巖餘基見存唐張九齡遊洞門題陳氏丹臺詩云雞頭西畔便門開陳氏丹升劫仞臺輓鬼昔年誠誓否至今猶說鬼肩裁
太平觀去廟西二十五里瀑布山下齊福伯玉誦太平經兼行太平之道奉劫建太平觀今廢久舊亦有庵宇
西臺觀在岫峰西北傳云周穆王所建陳改為太初觀又云後為寺亦廢久
紫虛閣去廟西三里在天柱峰南下唐天寶年建馬氏據湖湘復重修茸至本朝天聖中得旨再修前後止號魏閣景祐中賜紫虛元君之閣六字為額兼賜緯褕之服并錢置田以贍道眾政和五年改黃庭觀閣下有石壇舊記云夫人昔自撫州乘之飛至此湘中記云壇高丈餘昔元君颼輪之所憩杜天師拾遺云夫人壇是一巨石方丈餘其上闊員其下尖浮寄他石之上凡一人試手推即動或人多致力即歧然不動遊人至潔焚香以一指輕點之即微動今撫州山有穴深廣狀斯石也或云沖寂元君麻姑送夫人乘雲至此蕾買遂化為石也一云麻姑石在觀之西山上按內傳夫人姓魏諱華存字賢安任城人即晉武帝左僕射魏舒之女封上真司命紫虛元君之職又加名山之封位約諸侯沖寂元君麻姑大仙為其佐治今閣上亦有麻姑像與夫人並列晉咸和四年太乙元君乘颼輸迎之升天其有靈文秘要百餘卷藏之於龍真澗石巖中今呼為靈書巖時有老叟龐氏禮告日願守靈壇得聽法語大仙叱日腥穢畜類故癘境域之民乎取劍斬之遂走潛於西澗今龍真澗宋開寶中有閣主道士率子兼得道尸解
靈西觀在廟西二里湘中記云昔女真薛練師沖舉之處梁天監五年建觀至後周武穆公主周惠扑者生而有異光痛室幼不茹葷長思獨處慕元君薛練師堠仙姑之志因居石室感西靈聖母降傅經錄修三素之道潭衡之境士女景慕者數伯人世代將亂告諸學者日我當暫往約百餘年再來後學如市唐開元初賜額西靈後有女冠李太真曹妙本並接踵而住得道即今常住乃周公主所捨觀廢久馬氏復興本朝特賜每歲度女冠一人以永續焚修
石湖居士以淳熙丁酉歲五月二十九日戊辰離成都是日泊舟小東郭合江亭下合江者岷江別派自永康離堆分入成都及彭蜀諸郡合於此以下新津綠野平林煙水清遠極似江南亭之上曰芳華樓前後植梅甚多故事臘月賞梅於此管界巡檢營在亭傍每花開及三分巡檢司具申一兩日開燕監司預焉蜀人入吳者皆自此登舟其西則萬里橋諸葛孔明送費禕使吳曰萬里之行始於此後因以名橋杜子美詩曰門泊東吳萬里船此橋正為吳人設餘在郡時每出東郭過此橋輒為之慨然東下五里曰板橋灘自蜀都下峽灘之始也
六月己巳朔發孥累舟下眉州彭山縣泊單騎轉城過東北兩門又轉而西自侍郎堤西行秦岷山道中流渠湯湯聲震四野新秧勃然鬱茂前兩旬大旱種幾不入土臨行連日得雨道見田翁欣然曰今歲又熟矣
五十里至郫縣觀者塞途皆嚴裝盛飾帟幕相望蓋自來無制帥行此路者自是而西州縣皆然郫邑屋極盛家家有流水脩竹而楊氏之居為最縣圃大竹萬個流水貫之濃翠欲滴
未至縣二十里有犀浦鎮故犀浦縣今廢屬郫猶為壯鎮杜子美詩南京犀浦道四月熟黃梅湛湛長江去冥冥細雨來蜀無梅雨子美梅熟時經行偶值雨耳恐後人便指為梅雨故辯之唐玄宗幸蜀嘗以成都為南京云
郫筒截大竹長二尺以下留一節為底刻其外為花紋上有蓋以鐵為提梁或朱或黑或不漆大率挈酒竹筒耳華陽風俗記所載乃刳竹傾釀閉以藕絲蕉葉信宿馨香達於外然後斷取以獻謂之郫筒酒觀此則是就竹林中為之今無此酒法矣
庚午二十里早頓安德鎮四十里至永康軍一路江水分流入諸渠皆雷轟雪卷美田彌望所謂岷山之下沃野者正在此崇德廟在軍城西門外山上秦太守李冰父子廟食處也
辛未登城西門樓其下岷江江自山中出至此始盛壯對江即岷山岷山之最近者曰青城山其尤大者曰大面山大面山之後皆西戎山矣西門名玉壘關自門少轉登浮雲亭李蘩清叔守郡時所作取杜子美詩玉壘浮雲變古今之句登臨雄勝
又登懷古亭俯觀離堆離堆者李太守鑿崖中斷分江水一派入永康以至彭蜀支流自郫以至成都懷古對崖有道觀曰伏龍相傳李太守鎖孽龍於離堆之下觀有孫太古畫李氏父子像
出玉壘關登山謁崇德廟新作廟前門樓甚壯下臨大江名曰都江江源政自西戎中來由岷山澗壑出而會於此故名都江世云江出岷山者自中國所見言之也李太守疏江驅龍有大功於西蜀祠祭甚盛歲刲羊五萬民買一羊將以祭而偶產羔者亦不敢留並驅以享廟前屠戶數十百家永康郡計至專仰羊稅甚矣其殺也餘作詩刻石以諷冀神聽萬一感動雲
廟前近離堆累石子作長汀以遏水號象鼻以形似名西川夏旱支江水涸即遣使致禱增堰壅水以入支江三四宿水即遍謂之攝水餘在成都連歲遣郡丞馮輔攝水祠下皆如期而應連得稔既謁謝於廟徜徉三樓而返
將至青城再度繩橋每橋長百二十丈分為五架橋之廣十二繩排連之上布竹笆攢立大木數十於江沙中輦石固其根每數十木作一架挂橋於半空大風過之掀舉幡然大略如漁人曬網染家晾彩帛之狀又須舍輿疾步從容則震掉不可立同行皆失色郡人云稍迂數里有白石渡可以船濟然極湍險也
五十里早頓羅漢院沿江行山腳入青城界道左右多幽居流水淙琤脩竹彌望晚漸入山
三十里至青城山門曰寶仙九室洞天夜宿丈人觀觀在丈人峰下五峰峻峙如屏觀之臺殿上至巖腹丈人自唐以來號五岳丈人儲福定命真君傳記略云姓寗名封與黃帝同時帝從之問龍蹺飛行之道本朝增崇祠典與灊廬皆有宮名此獨號丈人觀先是其徒以為言餘為請之朝李燾仁父適為禮部侍郎上議曰
按河圖括地象岷山之精上為井絡帝以會昌神以建福注曰昌即慶也青城實岷山第一峰會慶又符誕節之名
乃賜名會慶建福宮餘將入山而敕書適至乃作醮以祝聖謝恩
真君殿前有大樓曰玉華翬飛輪奐極土木之勝殿四壁孫太古畫黃帝而下三十二仙真筆法超妙氣格清逸此壁冠於西州兩廡古畫尚多半已剝落惟張果老孫思邈二像無恙
壬申泊青城山始生之辰也今春病少城幾殆僅得更生因來名山禳祭
夜道士就殿前作步虛儀方升壇有大炬出殿後巖上色洞赤周旋山頂有頃滅變同遊者疾趨來觀則無有矣餘默請於丈人此燈正為僕出者當復見使諸人共觀之語脫口燈復出分合眩轉若經藏然食頃乃沒觀人云從來此峰無燈四年前曾一見
今日山後老人村耆耋婦子輩聞餘至此皆扶攜來觀村去此不遠但過數繩橋俗稱其村曰獠澤餘以為不雅馴更名老宅近來鹽酪路通壽亦減
癸酉自丈人觀西登山五里至上清宮在最高峰之頂以板閣插石作堂殿下視丈人峰直堵墻耳岷山數百峰悉在欄檻下如翠浪起伏勢皆東傾一軒正對大面山一上六十里有夷坦曰芙蓉平道人於彼種芎非留旬日不可登且涉入夷界雖羽衣輩亦罕到雪山三峰爛銀琢玉闖出大面後雪山在西域去此不知幾千里而了然見之則其峻極可知上清之遊真天下偉觀哉
夜有燈出四山以千百數謂之聖燈聖燈所至多有說者不能堅決或云古人所藏丹藥之光或謂草木之靈者有光或又以謂龍神山鬼所作其深信者則以為仙聖之所設化也
甲戌下山五里復至丈人觀二十里早頓長生觀範長生得道處也有孫太古畫龍虎二君在殿外兩壁上筆勢揮掃雲煙飛動蓋孫筆之尤奇者
殿壁又有孫畫味江龍一堵相傳孫欲畫龍而不知其真有丈夫過云君欲識真龍乎忽變而夭矯孫諦視畫得之視稍久一目遂眚即此畫也舊壁宣和間取入京師臨行道士募名筆摹於新壁今所存者摹本也
晚宿範氏莊園
乙亥十五里發青城縣同年雅州守何正仲子方來見招遊其群從園林江水分流入縣灘聲聒耳以故人家悉有流渠脩竹易成幽趣
四十五里晚宿蜀州城外聖佛院
丙子二十里早頓周家莊周氏三大第皆高爽嚴潔大抵沃野所在二百年不見兵火居民屋室如法有承平氣象
十里至蜀州郡圃內西湖極廣袤荷花正盛呼湖船泛之繫纜古木脩竹間景物甚野為西州勝處湖中多小菱可食蜀無菱至此始見之郡守吳廣仲撒舊四相堂新之名曰熙春餘謂不若仍其舊四相謂唐李絳鐘紹京等皆嘗為蜀州刺史者也然但名四相嫌限定數乃為更名相業雲
丁丑三十里早頓江原縣前館職張縯季長招至其曾祖所作善頌堂上季長之祖與司馬溫公范太史同朝相善也論新法不合歸二公作善頌堂詩以送之使歸壽其親詩卷皆存壁有趙清獻公宰邑時題字
季長之族祖浩藏仁宗御飛白書山谷所跋者其末句譽天地之高厚贊日月之光華臣知其不能也今集中作臣自知其不能也自字蓋後來所增語意方全山谷自稱洪州分寧縣雙井里前史官臣黃庭堅蓋謫戎州時所跋
四十里宿新津縣成都及此郡送客畢會邑中借居僦舍皆滿縣人以為盛成都萬里橋下之江與岷江正派合於此
戊寅為送客住一日飲罷發遣令各歸留者尚十五六新津縣廨上雨傍風無一席寬潔處送客貪於相從歡然竟日忘其居之陋也
己卯大雨不可登修覺脩覺者新津縣對江一小山上有絕勝亭一望平野可盡西川杜子美所謂西川供客眼惟有此江郊是日霧雨昏昏非遠望所宜故不復登
辰初以小舟下彭山己未已到與孥累船會即解維午後至眉州城外江即玻璃江也冬時水色如此方夏潦怒濤漲皆黃流耳江上小山名蟆頤川原平遠似江浙間
城中荷花特盛處處有池塘他郡種荷者皆買種於眉遍城悉是石街最為雅潔前守王陽英昭祖所作也景疏樓在子城上甚草草聞舊樓在其角尤不如今其前多草木蔽虧無所見
庚辰劉焞文潛招集於郡圃起文堂堂名蓋為東坡設對起文又一堂前守李石知幾所作名元祐學堂眉人云李初揭堂名輕薄子於郡前旗亭上亦書其榜曰淳熙酒肆其俗大抵好論議文潛郡人也
眉郡治有古灶在廳事後太守不敢居扃鑰奉祠之又聞軍資庫有一水甕滿貯石子每月朔亦祠之仍增水石各一器不知其幾年而至今不滿官府怪誣之事未有如眉之灶甕者
辛巳招送客燕於眉山館與敘別荔子已過郡中猶餘一株皆如渥丹盡擷以見餉偶有兩柈留館中經宿取視綠葉紅實粲然乃知尋常用籃絡盛貯徒欲透風不知為雨露沾灑風日炙薄經宿色香都變試取數百顆貯以大合密封之走介入成都以遺高朱二使者亦兩夕到二君回書云風露之氣如新記之以告好事者
壬午發眉州六十里午至中巖號西川林泉最佳處相傳為第五羅漢諾矩那道場又為慈姥龍所居
登岸即入山徑半里有喚魚潭水出巖下莫知淺深是為龍之窟宅人拍手潭上則群魚自巖下出然莫敢玩兩年前有監司從卒浴其中若有物曳入崖下翌日屍浮出江上
又半里有深源泉凡五里至慈姥巖巖前即寺也凡山中巖潭亭院之榜皆山谷書山谷貶戎州今敘州也有親故在青神遂至眉遊中巖自此不復西蓋元不識成都疑有所畏避云
入寺側出石磴半里餘有三石峰平正如高樓巍闕巀嶪奇偉不可名狀前二峰後一峰如品字前二峰之間容一徑可以並行至中峰之下有石室諾矩那庵也舊說有天臺僧遇病僧與一木鎖匙曰異日至眉之中巖以此匙扣石筍我當出見已而果然天臺僧恍然識為病僧挈以赴海中齋會既回如夢覺自此中巖之名遂顯三峰土人謂之石筍余觀之乃三石樓筍蓋不足道
傍又有寶瓶峰數百尺上侈下縮真一古壺亦甚奇怪
送客復集山中遂留宿初夜月出東嶺松桂如蒙霜雪與諸人憑欄極談至夜分散
癸未早食後與送客出寺至慈姥巖前徘徊皆不忍分袂復班荊小飲巖下須臾風雨大至巖溜垂下如布雨映松竹如玉塵散飛諸賓各即席作詩不覺日暮遂皆不成行下山復入宿寺中
甲申早出山至江步與送客先歸者別放船過青衣入湖瀼峽由平羌舊縣至嘉州日未晡自眉至嘉百二十里中巖其半途也
謁憲使程詠之於雪堂雪堂者詠之葺重堂之後一堂深邃清涼專以度暑盡取所藏雪圖掛四壁而榜曰雪堂將以館餘餘不暇遷然未行以前蓋日造焉
先是餘造舟於敘既成溯流泊於嘉甫畢而被召自合江乘小舟至此登新艦乃治裝及載諸軍封樁稍治一行私商匿稅之弊例留數日
行館之側曰問月堂雖久不葺然月正出前簷名不虛得
城累大石為之以備漲湍雖庳而堅儀門之榜曰犍為郡然非漢郡舊地也尤多荔枝皆大本輪囷數圍以九頂寺殿前槱核者為最每歲憲司專之
乙酉泊嘉州渡江遊凌雲在城對岸山不甚高綿延有九山頭故又名九頂舊名青衣山青衣蠶叢氏之神也舊屬平羌縣縣廢併屬龍遊
躋石磴登凌雲寺寺有天寧閣即大像所在嘉為眾水之會導江沫水與岷江皆合於山下南流以下犍為沫水合大渡河由雅州而來直搗山壁灘瀧險惡號舟楫至危之地唐開元中浮屠海通始鑿山為彌勒佛像以鎮之高三百六十尺頂圍十丈目廣二丈為樓十三層自頭面以及其足極天下佛像之大兩耳猶以木為之佛足去江數步驚濤怒號洶湧過前不可安立正視今謂之佛頭灘佛閣正面三峨餘三面皆佳山眾江錯流諸山間登臨之勝自西州來始見此耳東坡詩但願身為漢嘉守載酒常作凌雲遊後人取其語作載酒亭於山上
丙戌泊嘉州遊萬景樓在州城傍高丘之上漢嘉登臨山水之勝既豪西州而萬景所見又甲於一郡其前大江之所經犍為戎瀘遠山縹緲明滅煙雲無際右列三峨左橫九頂殘山剩水間見錯出萬景之名真不濫吹餘詩蓋題為西南第一樓也
九頂之傍有烏尤一峰小江水繞之如巧畫之圖樓前百餘步有古安樂園山谷常遊之名軒曰涪翁壁間題字猶存云見水繞烏尤惟此亭耳是時未有萬景故山谷以安樂園為勝今不足道矣
下山入小巷至廣福院中有水洞靜聽洞中時有金玉聲琅然清越不知水滴何許作此聲也舊名東丁水寺亦因名東丁院山谷更名方響洞題詩云古人名此東丁水自古丁東直到今我為更名方響洞要知山水有清音
丁亥戊子己丑庚寅辛卯泊嘉州遣近送人馬歸者十九留家嘉州岸下單騎入峨眉有三山為一列曰大峨中峨小峨中峨小峨昔傳有遊者今不復有路惟大峨一山其高摩霄為佛書所記普賢大士示現之所自郡城出西門濟燕渡水洶湧甚險此即雅州江其源自巂州邛部合大渡河穿夷界千山以來過渡宿蘇稽鎮
壬辰早發蘇稽午過符文鎮兩鎮市井繁遝類壯縣符文出布村婦聚觀於道皆行而績麻無索手者民皆束艾蒿於門燃之發煙意者熏袚穢氣以為候迎之禮
午後至峨眉縣宿
癸巳發峨眉縣出西門登山過慈福普安二院白水莊蜀村店十二里龍神堂
自是澗谷舂淙林樾雄深小憩華嚴院過青竹橋峨眉新觀路口梅樹埡兩龍堂至中峰院院有普賢閣回環十七峰繞之背倚白崖峰右傍最高而峻挺者曰呼應峰下有茂真尊者庵人跡罕至孫思邈隱於峨眉茂真在時常與孫相呼相應於此云
出院過樟木牛心二嶺及牛心院路口至雙溪橋亂山如屏簇有兩山相對各有一溪出焉並流至橋下石塹深數十丈窈然沉碧飛湍噴雪奔出橋外則入岑蔚中可數十步兩溪合為一以投大壑淵渟凝湛散為溪灘灘中悉是五色及白質青章石子水色曲塵與石色相得如鋪翠錦非摹寫可具朝日照之則有光彩發溪上倒射巖壑相傳以為大士小現也
牛心寺三藏師繼業自西域歸過此將開山兩石斗溪上攬得其一上有一目端正透底以為寶瑞至今藏寺中此水遂名寶現溪自是登危磴過菩薩閣當道有榜曰天下大峨山遂至白水普賢寺自縣至此步步皆峻陂四十餘里然始是登峰頂之山腳耳
甲午宿白水寺大雨不可登山
謁普賢大士銅像國初敕成都所鑄有太宗真宗仁宗三朝所賜御製書百餘卷七寶冠金珠瓔珞袈裟金銀瓶缽奩爐匙箸果壘銅鐘鼓鑼磬蠟茶塔芝草之屬又有崇寧中宮所賜錢幡及織成紅幡等物甚多內仁宗所賜紅羅紫繡袈裟上有御書發願文曰
佛法長興法輪常轉國泰民安風雨順時干戈永息人民安樂子孫昌盛一切眾生同登彼岸嘉佑七年十月十七日福寧殿御札記
次至經藏亦朝廷遣尚方工作寶藏也正面為樓闕兩傍小樓夾之釘鉸皆以石極備奇靡相傳純用京師端門之制經書則造於成都用碧硾紙銷銀書之卷首悉有銷金圖畫各圖一卷之事經簾織輪相鈴杵器物及天下太平皇帝萬歲等字於繁花縟葉之中今不復見此等織文矣
次至三千鐵佛殿云普賢居此山有三千徒眾共住故作此佛冶鑄甚朴拙
是日設供且禱於大士丐三日好晴以登山
乙未大霽遂登上峰自此至峰頂光相寺七寶巖其高六十里大略去縣中平地不下百里又無復蹊磴斫木作長梯釘巖壁緣之而上意天下登山險峻無此比者餘以健卒挾山轎強登以山丁三十夫曳大繩行前挽之同行則用山中梯轎
出白水寺側門便登點心山言峻甚足膝點於心胸云
過茅亭觜石子雷大小深坑駱駝嶺簇店凡言店者當道板屋一間將有登山客則寺僧先遣人煮湯於店以俟蒸炊
又過峰門羅漢店大小扶錯喜歡木皮里胡孫梯雷洞平凡言平者差可以托足之處也雷洞者路在深崖萬仞磴道缺處則下瞰沉黑若洞然相傳下有淵水神龍所居凡七十二洞歲旱則禱於第三洞初投香幣不應則投死彘及婦人弊履之類以掁觸之往往雷風暴發峰頂光明巖上所謂兜羅綿雲亦多出於此洞
過新店八十四盤娑羅平娑羅者其木葉如海桐又似楊梅花紅白色春夏間開惟此山有之初登山半即見之至此滿山皆是大抵大峨之上凡草木禽蟲悉非世間所有昔固傳聞今親驗之餘來以季夏數日前雪大降木葉猶有雪漬斕斑之跡草木之異有如八仙而探紫有如牽牛而大數倍有如蓼而淺青聞春時異花尤多但是時山寒人鮮能識之草葉之異者亦不可勝數山高多風木不能長枝悉下垂古苔如亂發鬖鬖掛木上垂至地長數丈又有塔松狀似杉而葉圓細亦不能高重重偃蹇如浮圖至山頂尤多又繼無鳥雀蓋山高飛不能上
自娑羅平過思佛亭軟草平洗腳溪遂極峰頂光相寺亦板屋數十間無人居中間有普賢小殿以卯初登山至此已申後初衣暑綌漸高漸寒到八十四盤則驟寒比及山頂亟挾纊兩重又加毳衲駝茸之裘盡衣笥中所藏繫重巾躡氈靴猶凜慄不自持則熾炭擁爐危坐山頂有泉煮米不成飯但碎如砂粒萬古冰雪之汁不能熟物餘前知之自山下攜水一缶來財自足也
移頃冒寒登天仙橋至光明巖炷香小殿上木皮蓋之王瞻叔參政嘗易以瓦為雪霜所薄一年輒碎後復以木皮易之翻可支二三年人云佛現悉以午今已申後不若歸舍明日復來
逡巡忽雲出巖下傍谷中即雷洞山也雲行勃如隊仗既當巖則少駐雲頭現大圓光雜色之暈數重倚立相對中有水墨影若仙聖跨象者一碗茶頃光沒而其傍復現一光如前有頃亦沒雲中復有金光兩道橫射巖腹人亦謂之小現日暮雲物皆散四山寂然乙夜燈出巖下遍滿彌望以千百計夜寒甚不可久立
丙申復登巖眺望巖後岷山萬重少北則瓦屋山在雅州少南則大瓦屋近南詔形狀宛然瓦屋一間也小瓦屋亦有光相謂之辟支佛現此諸山之後即西域雪山崔嵬刻削凡數十百峰初日照之雪色洞明如爛銀晃耀曙光中此雪自古至今未嘗消也山綿延入天竺諸蕃相去不知幾千里望之但如在几案間瑰奇勝絕之觀真冠平生矣復詣巖殿致禱俄氛霧四起混然一白僧云銀色世界也
有頃大雨傾注氛霧辟易僧云洗巖雨也佛將大現兜羅綿雲復布巖下紛郁而上將至巖數丈輒止雲平如玉地時雨點有餘飛俯視巖腹有大圓光偃臥平雲之上外暈三重每重有青黃紅綠之色光之正中虛明凝湛觀者各自見其形現於虛明之處毫釐無隱一如對鏡舉手動足影皆隨形而不見傍人僧云攝身光也此光既沒前山風起雲馳風雲之間復出大圓相光橫亙數山盡諸異色合集成辨峰巒草木皆鮮妍絢蒨不可正視雲霧既散而此光獨明人謂之清現凡佛光欲現必先布雲所謂兜羅綿世界光相依雲而出其不依雲則謂之清現極難得
食頃光漸移過山而西左顧雷洞山上復出一光如前而差小須臾亦飛行過山外至平野間轉徙得得與巖正相值色狀俱變遂為金橋大略如吳江垂虹而兩圯各有紫雲捧之凡自午至未雲物凈盡謂之收巖獨金橋現至酉後始沒
同登峰頂者幕客簡世傑伯雋楊光商卿周傑德俊萬進士虞植子建及家弟成績今日復有同年楊愻伯勉幕客李嘉謀良仲自夾江來甫至而光現
丁酉下山始登山時雖躋攀艱難有繩曳其前猶險而不危下山時雖復以繩縋輿後梯斗下輿夫難著腳既險且危下山漸覺暑氣以次減去綿衲午至白水寺則絺綌如故聞昨暮寺中大雷雨峰頂夕陽快晴元不知也
幕客範謨季申郭明復中行楊輔嗣勛皆自漢嘉來會而不及餘於峰頂食後同遊黑水過虎溪橋奔流激湍大略似雙溪而小不及始開山僧自白水尋勝至此溪漲不可渡有虎蹲伏其傍因遂跨之亂流以濟故以名溪白黑二水皆以石色得名黑水前對月峰棟宇稍潔宿寺中東閣
秋七月戊戌朔離黑水復過白水寺前渡雙溪橋入牛心寺雨後斷路白雲峽水方漲碧流白石照人肺肝如層冰積雪籃輿下行峽淺處以入寺飛濤濺沬襟裙皆濡境過清毛發盡竦
寺對青蓮峰有白雲青蓮二閣最佳牛心本孫思邈隱居相傳時出諸山寺中人數見之小說亦載招僧誦經施與金錢正此山故事
有孫仙煉丹灶在峰頂及陶珠泉在白雲峽最深處去寺數里水深不可涉獨訪丹灶灶傍多奇石祠堂後一石尤佳可以箕踞宴坐名玩丹石
寺有唐畫羅漢一板筆蹟超妙眉目津津欲與人語成都古畫浮圖像最多以餘所見皆出此下蜀畫胡僧惟盧楞伽之筆為第一今見此板乃知楞伽源流所自餘十五板亡之矣
此寺即繼業三藏所作業姓王氏耀洲人隸東京天壽院乾德二年詔沙門三百人入天竺求舍利及貝多葉書業預遣中至開寶九年始歸寺所藏涅盤經一函四十二卷業於每卷後分記西域行程雖不甚詳然地里大略可考世所罕見錄於此以備國史之闕
業自階州出塞西行由靈武西涼甘肅瓜沙等州入伊吳高昌焉耆于闐疏勒大食諸國度雪嶺至布路州國
又度大蔥嶺雪山至伽濕彌羅國西登大山有薩埵太子投崖飼虎處遂至健陀羅國謂之中印土
又西至庶流波國及左爛陀羅國國有二寺
又西過四大國至大曲女城南臨陷牟河北背洹河塔廟甚多而無僧尼
又西二程有寶階故基
又西至波羅奈國兩城相距五里南臨洹河
又西北十許里至鹿野苑塔廟佛蹟最伙業自云別有傳記今不傳矣南行十里渡洹河河南有大浮圖自鹿野苑西至摩羯提國館於漢寺寺多租入八村隸焉僧徒往來如歸南與杖林山相直巍峰巋然山北有優波掬多石室及塔廟故基南百里有孤山名雞足三峰云是迦葉入定處
又西北百里有菩提寶座城四門相望金剛座在其中東向
又東至尼連禪河東岸有石柱記佛舊事自菩提座東南五里至佛苦行處
又西三里至三迦葉村及牧牛女池金剛座之北門外有師子國伽藍
又北五里至伽耶城
又北十里至伽耶山云是佛說寶雲經處
又自金剛座東北十五里至正覺山
又東北三十里至骨磨城業館於蝦羅寺謂之南印土諸國僧多居之
又東北四十里至王舍城東南五里有降醉象塔
又東北登大山細路盤紆有舍利子塔
又臨澗有下馬迎風塔度絕壑登山頂有大塔廟云是七佛說法處山北平地
又有舍利本生塔其北山半曰鷲峰云是佛說法華經處山下即王舍城城北山址有溫泉二十餘井
又北有大寺及迦蘭陁竹園故跡
又東有阿難半身舍利塔溫湯之西有平地直南登山復有畢缽羅窟業止其中誦經百日而去窟西復有阿難證果塔此去新王舍城八里日往乞食會新王舍城有蘭若隸漢寺
又有樹提迦故宅城其西有輪王塔
又北十五里有那爛陁寺寺之南北各有數十寺門皆西向其北有四佛座
又東北十五里至烏嶺頭寺東南五里有聖觀自在像
又東北十里至伽濕彌羅漢寺寺南距漢寺八里許自漢寺東行十二里至卻提希山
又東七十里有鴿寺西北五十里有支那西寺古漢寺也西北百里至花氏城育王故都也自此渡河北至毗耶離城有維摩方丈故跡
又至拘尸那城及多羅聚落踰大山數重至泥波羅國
又至磨逾里過雪嶺至三耶寺由故道自此入階洲
太祖已宴駕太宗即位業詣闕進所得梵夾舍利等詔擇名山修習登峨眉北望牛心眾峰環翊遂作庵居已而為寺業年八十四而終
出牛心復過中峰之前入新峨眉觀自觀前山開新路極峻斗下冒雨以遊龍門竭蹶數里歘至一處澗溪自兩山石門中湧出是為龍門峽也以一葉舟桌入石門兩岸千丈岩壁色如碧玉刻削光潤入峽十餘丈有兩瀑布各出一巖頂相對飛下嵌根有盤石承之激為飛雨濺洙滿峽舟過其前衣皆沾灑透濕又數丈半巖有圓龕去水可二丈以木梯升之即龍洞也峽中紺碧無底石寒水清非復人世舟行數十步石壁益峻水益湍亟回桌舟人云前去更奇以雨大作加飛瀑沾濡暑肌起粟骨驚神凜乎其不可以久留也
昔嘗聞峨眉雙溪不減廬山三峽前日過之真奇絕及至龍門則雙溪又在下風蓋天下峽泉之勝當以龍門為第一要之遊者自知未之遊者必以餘言為過然其路險絕亂石當道將至峽必舍輿躡草履經營蹞步於槎牙兀臬中方至峽口蓋大峨峰頂天下絕觀蜀人固自罕遊而龍門又勝絕於山間遊峨眉者亦罕能到非好奇喜事忘勞苦而不憚疾病者不能至焉
復尋大路出山初夜始至縣中
己亥發峨眉晚至嘉州
庚子辛丑皆泊嘉州
壬寅將解纜嘉守王亢子蒼留看月榭前權守陸游務觀所作正對大峨取李大白峨眉山月半輪秋影入平羌江水流之句郡治乃在山坡上正堂之偏有孫真人祠祠前有丹井又有石洞亦有水聲如東丁號鳴玉洞
食後發嘉州監司太守前路相別憲司吏獨桌葉舟過佛頭灘覆於望中子侄船上重下輕屢欹側不免議易舟僅行二十里至王波渡宿
蜀中稱尊老者為波祖及外祖皆曰波又有所謂天波日波月波雷波者皆尊之之稱此王波蓋王老或王翁也宋景文嘗辯之謂當作皤字魯直貶涪州別駕自號涪皤或從其俗云
癸卯發王波渡四十里至羅護鎮岸有石如馬村人常以繩糜之云不然為怪百里至犍為縣縣有江樓甚高爽下臨長川過縣二十里至下壩宿
甲辰發下壩百里至敘州宣化縣百二十里至敘州纔亭午敘古戎州也
山谷謫居在小寺中號大死庵後人就作祠堂并裒墨跡刻其中方山谷謫居時屢有鎖江亭詩今江上舊基別作新亭頗如法鎖江者
舊戎州在對江平坡之上與夷蠻雜處馬湖江自夷中出合大江夷自馬湖舟行必過舊州下故聯鎖於江口以防其出沒今徙州治於南岸而鎖江之名猶存猶置鎖中流但攔稅而已
舊州有韋皋紀功碑巍然在荒榛中對江諸夷皆重屋林木蔚然盛暑猶荷氈以觀客舟之過江
兩岸多荔子林郡醞舊名重碧取杜子美戎州詩重碧拈春酒輕紅擘荔枝之句餘謂重字不宜名酒為更名春碧印本拈或作酤郡有碑本乃作粘字
乙巳發敘州十五里有南廣江來合大江通百二十里至南溪縣四十五里至瀘州江安縣道中有灘號張旗三灘謂湍勢奔急張旗之頃已過三灘也百二十里至瀘州方申時
大雨中不暇登眺瀘雖近年以為帥府井邑草草不成都會亦以密邇夷蠻故也然在漢已為江陽縣矣
蜀中惟瀘敘之城皆以屋蓋之極類廣西敘多頹圮瀘獨全好然猶不及桂林之壯瀘敘對江即夷界近城有渡瀘亭竟不知諸葛孔明的從何處渡或云敘正對馬湖江馬湖入諸夷路當自彼渡也
丙午泊瀘州登南定樓為一郡佳處前帥晁公武子止所作下臨內江此水自資簡州來合大江城上有來風亭瞰二江合處於納涼最宜梁介子輔所作子輔蓋得末疾於斯亭竟以不起亭名疑讖云
丁未將解維瀘帥馬騏德駿移具江亭比散風起日亦昏不可行
戊申發瀘州百二十里至合江縣對岸有廟曰登天王相傳為呂光廟事苻堅以破虜將軍平蜀有功後其子紹即天王位登天之名或以此舟人至縣皆上謁以魚為享無即以鮓又以鳩摩羅什從祀而享以餅餌
又有劉仙觀在對江安樂山劉仙名珍隋開皇時人山中出天符木葉上有篆文如道士書符人採以相贈遺
蜀中送客至嘉州歸盡獨楊商卿父子譚季壬德稱三人送至此踰千里矣乃為留一宿以話別
己酉發合江二百四十里至恭州江津縣二十里過漁洞宿泥培村
庚戌發泥培六十里至恭州自此入峽路大抵自西川至東川風土已不同至峽路益陋矣恭為州乃在一大磐石上盛夏無水土氣毒熱如爐炭燔灼山水皆有瘴而水氣尤毒人喜生癭婦人尤多自此至秭歸皆然承平時謂之川峽自不同年而語軍興置大帥司始總名四川然法令科條猶稱川峽
泊舟小憩報恩寺熱亦不可逃生平不堪暑未有如此日者
辛亥發恭州嘉陵江自利閬果合等州來合大江百四十里至涪州樂溫縣有張益德廟大觀中賜額雄威韶興中封忠顯王蒲氏墨舊出此縣大韶死久矣其族人猶賣墨不復能大佳亦以賤價故也
七十里至涪州排亭之前波濤大洶濆淖如屋不可梢船過州入黔江泊此江自黔州來合大江大江怒漲水色黃濁黔江乃清泠如玻璃其下悉是石底自成都登舟至此始見清江涪雖不與蕃部雜居舊亦夷俗號為四人四人者謂華人巴人及廩君與盤瓠之種也
自眉嘉至此皆產荔枝唐以涪州任貢楊太真所嗜去州數里有妃子園然其品實不高今天下荔枝當以閩中為第一閩中又以莆田陳家紫為最川廣荔枝生時固有厚味多液者乾之肉皆瘠閩產則否
壬子發涪州過群豬灘既險且長水雖大漲亂石猶森然兩傍他舟皆蕩兀驚怖號呼
百二十里至忠州酆都縣去縣三里有平都山仙都道觀本朝更名景德冒大暑往遊阪道數折乃至峰頂碑牒所傳前漢王方平後漢陰長生皆在此山得道仙去有陰君丹爐及兩君祠堂皆存祠堂唐李吉甫所作壁亦有吉甫像有晉隋唐三殿制度率痺狹不突兀故能久存壁皆當時所畫不能盡精惟隋殿後壁十仙像為奇筆豐臞妍怪各各不同非若近世繪仙聖者一切為靡曼之狀也晉殿內壁亦有溪女等像可亞隋壁殿前浴丹池不甚甘涼
滿山古柏大數圍轉運司歲遣官點視相傳為陰君手種餘以成都孔明廟柏觀之彼止劉蜀時物乃大此數倍然段文昌修觀記已云峭壁千仞下臨沸波老柏萬栽上蔭峰頂段時已稱老柏或真陰君所植直差瘦耳陰君以煉丹濟人為道業其法猶傳知石泉軍章森德茂家有陰丹甚奇即陰君丹法也
觀中唐以來留題碑刻以百數暑甚不暇遍讀道家以冥獄所寓為酆都宮羽流云此地或是
晚行數十里至竹平宿
癸丑發竹平七十里至忠州有四賢閣繪劉晏陸贄李吉甫白居易像皆嘗謫此州者又有荔枝樓樂天所作
又行五十里至萬州武寧縣八十里至萬州宿在江濱邑里最為蕭條又不及恭涪蜀諺曰益梓利夔最下忠涪恭萬尤卑然溯江入蜀者至此即捨舟而徒不兩旬可至成都舟行即須十旬
甲寅早遊西山萬有西山及岑公洞皆可游岑叟事見嚴挺之碑隋末避地得道洞隔漲江不暇往
西山之麓登阪及山半得平地有泉溢為小湖作亭堂其上荷芰充滿四山紫翠環之亦佳處也山谷題字極稱許之湖上有煙霏閣取題中語也
食頃回解舟六十里至開江口水自開達州來合大江四十里至下巖沿江石壁下忽嵌空為大石屋即石壁鑿為像設前有瑞光閣閣上石巖如簷覆之水簾落巖下排溜閣前此景甚奇然此水乃山頂田間灌溉之餘旱則涸矣閣前有大荔枝兩株交柯蔽映入蜀道至此始見荔枝
巖壁刻字尤多坡谷皆有之坡書殊不類非其親蹟寺屋尤弊壞昔有劉道者創之劉死鑿巖壁以藏骨今有石室處可辨也
四十里至雲安軍又十餘里風作水湧泊舟宿
乙卯過午風稍息遂行百四十里至夔州餘前年入蜀以重午至夔魚復方漲八陣在水中今來水更過之六十四蕝不復得見頗有遺恨
峽江水性大惡飲輒生癭婦人尤多前過此時婢子輩汲江而飲數日後發熱一再宿項領腫起十餘人悉然至西川月餘方漸消散守倅乃日取水於臥龍山泉去郡十許里前此不知也
丙辰泊夔州早遣人視瞿唐水齊僅能沒灩澦之頂盤渦散出其上謂之灩澦撒髮人云如馬尚不可下況撒髮耶是夜水忽驟漲渰及排亭諸簟舍亟遣人毀拆終夜有聲及明走視灩澦則已在五丈水下或謂可以僥倖乘此入峽而夔人猶難之同行皆往瞿唐祀白帝登三峽堂及遊高齋皆在關上高齋雖未必是杜子美所賦然下臨灩澦亦奇觀也
丁巳水長未已辰巳時遂決解維十五里至瞿唐口水平如席獨灩澦之頂猶渦紋瀺灂舟拂其上以過搖櫓者汗手死心皆面無人色蓋天下至險之地行路極危之時傍觀皆神驚餘已在舟中一切付自然不暇問據胡牀坐招頭處任其盪兀每一舟入峽數里後舟方敢續發水勢怒急恐猝相遇不可解拆也帥司遣卒執旗次第立山之上下一舟平安則簸旗以招後船舊圖云灩澦大如襆瞿唐不可觸灩澦大如馬瞿唐不可下此俗傳灩澦大如象瞿唐不可上蓋非是也後人立石辯之甚詳
入峽百餘步南壁有泉相傳行人欲飲水則叫呼曰人渴也泉出巖罅盡一杯而止舟行速且難梢泊不暇考也
峽中兩岸高巖峻壁斧鑿之痕皴皴然而黑石灘最號險惡兩山束江驟起水勢不及平兩邊高而中窪下狀如茶碾之槽舟楫易以傾側謂之茶槽齊萬萬不可行餘來水勢適平免所謂茶槽者又水大漲渰沒草木謂之青草齊則諸灘之上水寬少浪可以犯之而行餘之來水未能盡漫草木但名草根齊法亦不可涉然犯難以行不可回首也
十五里至大溪口水稍闊山亦差遠夔峽之險紓矣
