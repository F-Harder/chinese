<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xmlns:og="http://ogp.me/ns#" xmlns:fb="http://www.facebook.com/2008/fbml" xml:lang="en" lang="en">
<head profile="http://a9.com/-/spec/opensearch/1.1/">
 <meta http-equiv="Content-Type" content="text/html; charset=utf-8" />
 <meta http-equiv="Content-Language" content="en" />
 <meta name="Author" content="Donald Sturgeon" />
 <meta name="viewport" content="width=device-width, target-densitydpi=device-dpi, initial-scale=1.0, maximum-scale=1.0, user-scalable=no" />
 <meta name="if" content="en" />
 <meta name="remap" content="" />
 <link rel="pingback" href="https://ctext.org/xml-rpc.pl" />
 <meta name="robots" content="noarchive" />
 <meta name="ctp-urn" content="ctp:ws272291" />
 <title>西南紀事 : 西南紀事卷七 - Chinese Text Project</title>
 <meta name="twitter:card" content="summary_large_image" />
 <meta name="twitter:site" content="@chinesetextproj" />
 <meta name="twitter:title" content="西南紀事 : 西南紀事卷七 - Chinese Text Project" />
 <meta name="twitter:image" content="https://ctext.org/static/twitterbanner.png"/>
 <meta property="og:image" content="https://ctext.org/static/facebookbanner.png"/>
 <meta property="fb:admins" content="598074208"/>
 <link href="//ctext.org/static/text10.css" rel="stylesheet" title="" type="text/css" />
 <!--[if IE 7]><style type="text/css">#content { height: auto; left: 0; top: 0; bottom: 0; right: 0; margin-bottom: 0px; position: absolute; }</style><![endif]-->
 <link href="//ctext.org/static/compact4.css" rel="alternate stylesheet" title="Compact" type="text/css" />
 <link href="https://ctext.org/wiki.pl?if=en&amp;chapter=272291" rel="canonical" />
 <link href="https://ctext.org/static/apple-touch-icon.png" rel="apple-touch-icon" />
 <link href="https://ctext.org/static/apple-touch-icon-72.png" rel="apple-touch-icon" sizes="72x72" />
 <link href="https://ctext.org/static/apple-touch-icon-114.png" rel="apple-touch-icon" sizes="114x114" />
 <link href="//api.ctext.org/" rel="dns-prefetch" />
 <link href="//library.ctext.org/" rel="dns-prefetch" />
 <link href="//dimage.ctext.org/" rel="dns-prefetch" />
 <link href="https://ctext.org/wiki.pl?if=gb&amp;chapter=272291&amp;remap=gb" rel="alternate" hreflang="zh-Hans" />
 <link href="https://ctext.org/wiki.pl?if=gb&amp;chapter=272291" rel="alternate" hreflang="zh-Hant" />
 <link href="https://ctext.org/wiki.pl?if=en&amp;chapter=272291" rel="alternate" hreflang="en" />
 <link href="https://ctext.org/wiki.pl?if=en&amp;chapter=272291&amp;remap=gb" rel="alternate" hreflang="en-Hans" />
 <script language="javascript" type="text/javascript" async src="//ctext.org/static/text17.js" onload="setuppage"></script>
 <script type="text/javascript" >if (top.location != self.location) { top.location = self.location; }</script>
<script>(function(i,s,o,g,r,a,m){i['GoogleAnalyticsObject']=r;i[r]=i[r]||function(){ (i[r].q=i[r].q||[]).push(arguments)},i[r].l=1*new Date();a=s.createElement(o),m=s.getElementsByTagName(o)[0];a.async=1;a.src=g;m.parentNode.insertBefore(a,m)})(window,document,'script','//ctext.org/static/analytics.js','ga');ga('create', 'UA-15375954-1', 'auto');ga('send', 'pageview');</script>
 <link href="https://ctext.org/searchxml.pl?type=text&amp;if=en&amp;remap=" rel="search" priority="low" type="application/opensearchdescription+xml" title="Chinese Text Project (texts)" />
 <link href="https://ctext.org/searchxml.pl?type=dic&amp;if=en&amp;remap=" rel="search" priority="low" type="application/opensearchdescription+xml" title="Chinese Text Project (dictionary)" />
</head>
<body text="#000000" bgcolor="#FFFFFF" link="#0000EE" vlink="#551A8B" alink="#FF0000" >
<div id="menubar">
<div id="language" style="zoom: 1;">
<a href="#" onclick="if(getActiveStyleSheet()=='Compact') setActiveStyleSheet(''); else  setActiveStyleSheet('Compact'); return false;"><img id="mobimg" src="static/mobile.png" border="0" style="vertical-align: bottom;" alt="Switch to compact display" title="Switch to compact display" /><img id="deskimg" src="static/mobile.png" border="0" style="vertical-align: bottom;" alt="Switch to full desktop display" title="Switch to full desktop display" /></a> <span style="float: right"><a href="wiki.pl?if=en&amp;chapter=272291&amp;remap=gb" rel="nofollow">简体</a></span><a href="wiki.pl?if=gb&amp;chapter=272291" rel="nofollow"><b>中文版</b></a></div><div id="home"><a href="https://ctext.org"><img id="homeimg" src="static/home.png" style="vertical-align: bottom;" border="0" alt="Home" title="Home" /></a></div><div id="menu">
<span class="menuitem container"><div style="display: inline-block; zoom: 1; *display: inline;'"><div class="sprite-expand" title="+" id="x4463" class="subtitle"><div></div></div></div><a class="etext" style="font-weight: bold;" id="m4463" href="https://ctext.org" >About the site</a><br />
<span class="subcontents">　<a class="etext" style="font-weight: bold;" id="m4464" href="introduction" >Introduction</a><br />
　<a class="etext" style="font-weight: bold;" id="m58483" href="font-test-page" >Font test page</a><br />
　<div style="display: inline-block; zoom: 1; *display: inline;'"><a href="help-us" class="sprite-expand" title="+" >+<div style="display: inline;"></div></a></div><a class="etext" style="font-weight: bold;" href="help-us" >Help us</a><br />
　<div style="display: inline-block; zoom: 1; *display: inline;'"><a href="faq" class="sprite-expand" title="+" >+<div style="display: inline;"></div></a></div><a class="etext" style="font-weight: bold;" href="faq" >Frequently Asked Questions</a><br />
　<div style="display: inline-block; zoom: 1; *display: inline;'"><a href="instructions" class="sprite-expand" title="+" >+<div style="display: inline;"></div></a></div><a class="etext" style="font-weight: bold;" href="instructions" >Instructions</a><br />
　<div style="display: inline-block; zoom: 1; *display: inline;'"><a href="tools" class="sprite-expand" title="+" >+<div style="display: inline;"></div></a></div><a class="etext" style="font-weight: bold;" href="tools" >Tools</a><br />
　<a class="etext" style="font-weight: bold;" id="m60987" href="system-statistics" >System Statistics</a><br />
　<div style="display: inline-block; zoom: 1; *display: inline;'"><a href="digital-humanities" class="sprite-expand" title="+" >+<div style="display: inline;"></div></a></div><a class="etext" style="font-weight: bold;" href="digital-humanities" >Digital humanities</a><br />
</span></span>
<div class="menuitem listhead"><a style="font-weight: bold;" href="pre-qin-and-han">Texts</a></div><div class="menuitem listhead opt"><a  style="font-weight: bold;" href="notes">Notes</a></div><div class="menuitem listhead"><a  style="font-weight: bold;" href="resource.pl?node=3925&amp;if=en">Resources</a></div><div class="menuitem listhead"><a  style="font-weight: bold;" href="dictionary.pl?if=en">Dictionary</a></div><div class="menuitem listhead"><a  style="font-weight: bold;" href="discuss.pl?if=en">Discussion</a></div><div class="menuitem listhead"><a  style="font-weight: bold;" href="library.pl?if=en">Library</a></div><div class="menuitem listhead"><a class="menuselected" style="font-weight: bold;" href="wiki.pl?if=en">Wiki</a></div></div>
<div id="search">
<form id="searchform" method="get" action="wiki.pl">
Search  "西南紀事卷七"  for:<br />
<input type="hidden" name="if" value="en" />
<input type="hidden" name="chapter" value="272291" />
<input type="text" name="searchu" size="20" value="" class="searchbox" /><br />
<input type="submit" value="Search" />
</form>
</div>
<div id="searchbooks">
<a href="searchbooks.pl?if=en">Title search</a><span class="opt">:<br />
<form id="searchform" method="get" action="searchbooks.pl">
<input type="hidden" name="if" value="en" />
<input type="text" name="searchu" size="20"  value="" class="searchbox" /><br />
<input type="submit" value="Search" />
</form>
</span></div>
<script type="text/javascript">
function applyfilter(topicid) {
  var x=document.getElementById("categoriesform");
  var y=document.getElementById("filtervalue");
  y.value = topicid;
  x.submit();
}
</script>
<div id="logininfo">
<a href="account.pl?if=en&amp;return=%2Fwiki%2Epl%3Fif%3Den%26chapter%3D272291" rel="nofollow">Log in</a></div>
</div>
<div id="content"><div class="noprint opt" style="height: 47px; margin: 5px; float: right; text-align: right;"><a href="https://www.facebook.com/pages/Chinese-Text-Project/112118272147647" rel="nofollow"><img src="icons/facebook.gif" border="0" width="44" height="44" alt="Follow us on Facebook to receive important updates" title="Follow us on Facebook to receive important updates" /></a> <a href="https://www.twitter.com/chinesetextproj" rel="nofollow"><img src="icons/twitter.gif" width="45" height="44" border="0" alt="Follow us on Twitter to receive important updates" title="Follow us on Twitter to receive important updates" /></a> <a href="http://weibo.com/ctext" rel="nofollow"><img src="icons/xinlang.gif" border="0" width="44" height="44" alt="Follow us on sina.com's microblogging site to receive important updates" title="Follow us on sina.com's microblogging site to receive important updates" /></a> <a href="https://site.douban.com/137325/" rel="nofollow"><img src="icons/douban.png" border="0" width="44" height="44" alt="Follow us on Douban to receive important updates" title="Follow us on Douban to receive important updates" /></a></div>
<table id="titleline" border="0">
<tr><td valign="top"><div style="display: inline-block; zoom: 1; *display: inline;'"><a href="https://ctext.org/" class="sprite-logo" title="Chinese Text Project" >Chinese Text Project<div style="display: inline;"></div></a></div></td>
<td valign="middle"><font size="+3">Chinese Text Project</font> <span style="border: 1px solid; background-color: #f27c4e; font-weight: bold; padding: 0 4px 0 4px; -moz-border-radius: 10px;    -webkit-border-radius: 10px;    -khtml-border-radius: 10px;    border-radius: 10px;"><a href="wiki.pl?if=en" class="noulblack" title="Wiki section - collaboratively edited texts">Wiki</a></span></td>
</tr>
</table>
<form method="post" action="dictionary.pl" id="dicform"><input type="hidden" id="char" name="char" value="" /><input type="hidden" name="if" value="en" /><input type="hidden" name="remap" value="" /></form><div style="margin-top: 10px; margin-bottom: 10px;"><span itemscope itemtype="http://data-vocabulary.org/Breadcrumb"><a href="wiki.pl?if=en" itemprop="url"><span itemprop="title">Wiki</span></a></span> -> <span itemscope itemtype="http://data-vocabulary.org/Breadcrumb"><a href="wiki.pl?if=en&amp;res=334155" itemprop="url"><span itemprop="title">西南紀事</span></a></span> -> 西南紀事卷七</div><h2 class="wikisectiontitle">《西南紀事卷七》<span style="margin-left: 10px; font-size: 14px; float: right;">[<a href="wiki.pl?if=en&amp;chapter=272291">View</a>] [<a href="instructions/wiki#editing" style="color: #AAAAAA;">Edit</a>] [<a href="instructions/wiki#editing" style="color: #AAAAAA;">History</a>]</span></h2><table style="width: 100%;"><tr class="result" id="p2"><td class="ctext" style="width: 60px;" valign="top">1 <a href="#" onclick="showDic(this); return false;" ><img src="more.gif" border="0" /><div style="display: inline-block; zoom: 1; *display: inline;'"><a href="library.pl?if=en&amp;file=20660&amp;page=17" class="sprite-photo" title="" rel="nofollow"><div style="display: inline;"></div></a></div></a></td><td class="ctext"><span id="lib20660.17" class="libtarget"><a href="http://ctext.org/library.pl?if=gb&amp;file=20660&amp;page=17"></a></span>餘姚邵廷采念魯撰</td></tr><tr class="result" id="p3"><td class="ctext" style="width: 60px;" valign="top">2 <a href="#" onclick="showDic(this); return false;" ><img src="more.gif" border="0" /><div style="display: inline-block; zoom: 1; *display: inline;'"><a href="library.pl?if=en&amp;file=20660&amp;page=17" class="sprite-photo" title="" rel="nofollow"><div style="display: inline;"></div></a></div></a></td><td class="ctext">金堡</td></tr><tr class="result" id="p4"><td class="ctext" style="width: 60px;" valign="top">3 <a href="#" onclick="showDic(this); return false;" ><img src="more.gif" border="0" /><div style="display: inline-block; zoom: 1; *display: inline;'"><a href="library.pl?if=en&amp;file=20660&amp;page=17" class="sprite-photo" title="" rel="nofollow"><div style="display: inline;"></div></a></div></a></td><td class="ctext">鄧凱</td></tr><tr class="result" id="p5"><td class="ctext" style="width: 60px;" valign="top">4 <a href="#" onclick="showDic(this); return false;" ><img src="more.gif" border="0" /><div style="display: inline-block; zoom: 1; *display: inline;'"><a href="library.pl?if=en&amp;file=20660&amp;page=17" class="sprite-photo" title="" rel="nofollow"><div style="display: inline;"></div></a></div></a></td><td class="ctext">金堡</td></tr><tr class="result" id="p6"><td class="ctext" style="width: 60px;" valign="top">5 <a href="#" onclick="showDic(this); return false;" ><img src="more.gif" border="0" /><div style="display: inline-block; zoom: 1; *display: inline;'"><a href="library.pl?if=en&amp;file=20660&amp;page=17" class="sprite-photo" title="" rel="nofollow"><div style="display: inline;"></div></a></div></a></td><td class="ctext">金堡，字道隱，浙江仁和人，任氣敢言，學古有識。崇禎十三年庚辰進士，知臨清州，甫五月，落職。順冶二年乙酉夏，大清師下杭州，餘杭人姚志卓起兵復縣城，殺新令，堡往依之。志卓敗走富陽，堡渡江依鄭遵謙。是年，唐王立，魯王猶稱監國，除堡職方郎中，不拜。間關走福州。上書略曰：臣伏讀殿下出師之詔，叩頭流血，謂殿下立志如此，必能光復二<span id="lib20660.18" class="libtarget"><a href="http://ctext.org/library.pl?if=gb&amp;file=20660&amp;page=18"></a></span><span id="lib20660.17" class="libtarget"><a href="http://ctext.org/library.pl?if=gb&amp;file=20660&amp;page=17"></a></span>京；逮瞻企逾時，翠華未出，使觀望者離心，即砥礪者亦懈體。故千里赴闕，迅請六師，甫至金華，徽州告陷。若兵從渟安順流而下，則方國安之兵，腹背受敵；從開化步騎並發，直走諸暨，則鄭遵謙之兵，水陸夾攻，是無浙東也。藩籬既撤，堂奧震驚，臣恐八閩亦難安枕。今日為天下大計，兩言而決耳。曰：殿下出關則混一可期，不出關則偏安亦不可保。今日為江左急計，三言而決耳。曰：不復徽州不可以保浙東，不復浙西不可以絕杭州，不復上江不可以制金陵。請命定邊侯鄭鴻逵精兵疾走徽州，即恢寧國，而杭州之<span id="lib20660.19" class="libtarget"><a href="http://ctext.org/library.pl?if=gb&amp;file=20660&amp;page=19"></a></span><span id="lib20660.18" class="libtarget"><a href="http://ctext.org/library.pl?if=gb&amp;file=20660&amp;page=18"></a></span>事，一委之靖邊侯方國安。計國安未能越杭而略浙西，則姚志卓勇而知義，有眾七千，見屯臨安，全營可拔。金有鎰殺妻子而興師，力戰三捷，威名頓著。鄭遵謙列營江上，固守紹興之外，猶可出偏師以相犄角。三將合勢，出沒嘉、湖、蘇、松之間，絕其糧道，斷其聲援，不過二旬，四郡之兵，伏而未發者，收之可得十萬，即杭州守兵，直游魂耳。按臣黃澍願以身任上流，誠能破群疑，以責後效。使左帥部曲一呼而應，亦足聯橫江楚，與諸將會於南京。然後徐圖冀北，此所謂三言而決者也。殿下躬擐甲胄，祗謁孝陵，此由日夕<span id="lib20660.20" class="libtarget"><a href="http://ctext.org/library.pl?if=gb&amp;file=20660&amp;page=20"></a></span><span id="lib20660.19" class="libtarget"><a href="http://ctext.org/library.pl?if=gb&amp;file=20660&amp;page=19"></a></span>膽薪，義不旋踵，而剋期屢改，計群臣所以愛殿下者，不過曰：天子之出，宜萬全；兵餉未充，不敢以君為孤注而已。漢光武騎牛殺尉，有何富強之可因？麥飯滹沱，有何萬全之足恃？藉令殿下不階尺土，遂不能徒步奮呼，建中興之大業乎？且宋真宗據天下之全，故奸人得進孤注之論；今殿下親高帝之孫，身託天南，時危勢迫，方當自以為孤注，激發忠臣義士之氣，何地非餉？何將非兵？若直為此遲回，坐失大信於天下，豈有空言籠絡足以感動人心者？臣恐敵國有以窺殿下之淺深，事必敗矣。此所謂兩言而決者也。<span id="lib20660.21" class="libtarget"><a href="http://ctext.org/library.pl?if=gb&amp;file=20660&amp;page=21"></a></span><span id="lib20660.20" class="libtarget"><a href="http://ctext.org/library.pl?if=gb&amp;file=20660&amp;page=20"></a></span>王召對，嘉其才氣，且大用。堡見閩事不可為，自請會師錢江，經略三吳，以禮科給事中兼職方員外郎出監鄭遵謙軍。順治三年丙戌正月，堡至錢塘江，遵謙拜詔，將遣子懋繩迎駕，越中文武大嘩，以堡故不受魯王官，而從閩復至，動搖人心。且黃澍已北降，大清復疏閩中願挈上江歸朝，并合何騰蛟通劉洪起規取中原，冀湔前慝。堡信之，固謂可用，以故群議不服。陳函輝密啟魯王，請殺堡。堡上啟以為更始，稱尊劉演止居大司馬之位，湘陰繼統，劉崇亦守節度使之官，演豈甘以賢讓不<span id="lib20660.22" class="libtarget"><a href="http://ctext.org/library.pl?if=gb&amp;file=20660&amp;page=22"></a></span><span id="lib20660.21" class="libtarget"><a href="http://ctext.org/library.pl?if=gb&amp;file=20660&amp;page=21"></a></span>肖，崇豈甘以父讓子哉？恐一家之中，有二天子，即外患得以相乘也。殿下以姪事叔，則唐王既非湘陰以賢事聖，則唐王并非更始，即上表稱臣，拜疏迎駕，豈遂為屈己乎？兩大相抗，必至於離，兩離相戹，必至於敗。使敵國得乘瑕觀變，坐收漁人之效；恐文武諸臣，不得辭其責矣。詩云：兄弟鬩于牆，外禦其侮。今當禦侮之時，自啟鬩牆之釁，竊為殿下惜之。殿下誠能息群喙，以奉一尊，異日光復二京，祗謁寢廟，唐王之功，不過漢光武，而殿下之德，乃過於周文王，厚實不虧而顯名爛焉。即唐王亦安能屈殿下哉！不聽。令<span id="lib20660.23" class="libtarget"><a href="http://ctext.org/library.pl?if=gb&amp;file=20660&amp;page=23"></a></span><span id="lib20660.22" class="libtarget"><a href="http://ctext.org/library.pl?if=gb&amp;file=20660&amp;page=22"></a></span>旨下法司究問。堡奔黃鳴俊於衢州，還至行在，起終制，不許。夏，浙東陷。七月，大清兵度仙霞，八閩大震。堡以三策說上，言今日之勢，誠能大戒文武，直走湖南，用何騰蛟之銳，竟搗荊襄，傳檄雍豫，中原豪傑，必有響應聞之者。以為殿下從天而降。此上策也。移蹕虔州，疏通江廣，兼顧閩浙，丁魁楚後勍於南雄，萬元吉前茅於建撫，急呼楚師為之連臂，此中策也。撫慰潰亡，并力一戰，勝不虛生，敗不徒死。此下策也。若往來延建，觀望經時，輕騎叩城，避不暇出，為無策矣。上不能用。堡屢疏<span id="lib20660.24" class="libtarget"><a href="http://ctext.org/library.pl?if=gb&amp;file=20660&amp;page=24"></a></span><span id="lib20660.23" class="libtarget"><a href="http://ctext.org/library.pl?if=gb&amp;file=20660&amp;page=23"></a></span>語侵鄭芝龍。芝龍欲殺堡，曾櫻密奏上，請聽堡終制，以安全之。堡遂去。及閩敗，卒如堡言。是歲，堡避地湖南，遺督師大學士何騰蛟書，言中朝舉動，無以大服人心，小則有河北方命之憂，大則有許下擅權之釁，即使光複二京，亦非國家之福。騰蛟深以為然。丁亥十一月，以瞿式耜薦，達肇慶行在，上疏陳八事。一曰：朝政不宜獨專也？臣謹按祖宗設官，雖閣臣不攝部務，文安侯馬吉翔護殿下於險阻之中，積有功勤，賞以通侯，誰曰不可。前者閣銜之加，吉翔陳誼力辭，可謂有禮。然辭閣銜而不辭閣權，得無避名而居<span id="lib20660.25" class="libtarget"><a href="http://ctext.org/library.pl?if=gb&amp;file=20660&amp;page=25"></a></span><span id="lib20660.24" class="libtarget"><a href="http://ctext.org/library.pl?if=gb&amp;file=20660&amp;page=24"></a></span>實乎。勛臣有事則挂印專征，無事則理京師，戎務其不侵文臣之官者，制之也。其并不掌衛臣之事者，尊之也。吉翔督理京營，掌錦衣衛，則己自褻矣。複參與機務，是內閣也。與會推大僚，是六部都察院也。章奏進止，悉在其門，是通政司六科也。誥敕經其看詳酌定，是翰林院也。出入內庭，口傳天語，是司禮監也。舉天下人之分理而一人任之，三百年無此法，三百年亦未嘗有此人；權震世者主危，威震主者身危；度亦非所以愛吉翔也。一日：勛封不宜無等也。思恩侯陳邦傅，攘反正之伐，遂晉上公，已為江粵諸勛所<span id="lib20660.26" class="libtarget"><a href="http://ctext.org/library.pl?if=gb&amp;file=20660&amp;page=26"></a></span><span id="lib20660.25" class="libtarget"><a href="http://ctext.org/library.pl?if=gb&amp;file=20660&amp;page=25"></a></span>笑。一旦世守，專恣妄行，臣察潯州奉旨則居守耳，以居守之旨，行世守之敕，可乎？有此敕，是交通干亂政之禁；無此敕，是矯詔犯不道之誅。且朝廷頒賞，自有常經，功不一人，漸何可長？使封疆可以割裂，則天子將為寄生；是可忍也，孰不可忍也？一曰：罪鎮不宜久縱也。闖賊郝永忠，本我冠仇，暫歸絛索，未嘗遇敵，一戰而震驚乘輿，戕賊內地，頃且殘靖州、逐勛鎮矣。陳友龍反正之後，有力恢寶武之功，永忠偏布流言，謂勳輔騰蛟令其報仇，欲以離義士之心、敗督師之望，永忠降敵不可，事主無能，勢且白頭作賊，而敕<span id="lib20660.27" class="libtarget"><a href="http://ctext.org/library.pl?if=gb&amp;file=20660&amp;page=27"></a></span><span id="lib20660.26" class="libtarget"><a href="http://ctext.org/library.pl?if=gb&amp;file=20660&amp;page=26"></a></span>旨煦濡，如奉驕子，使得借朝廷之刃，殺朝廷之人；跋扈神飛，忠貞解體；殿下下一詔削其官、聲其罪，使天下知其為國法所不赦，即幸逃斧鉞，亦必有斬木揭竿、為萬姓雪憤者。永忠特獻忠之續耳。殿下何憚而不為也。一曰：中旨不宜頻傳也。臣聞輔臣票擬，不當上心，駁改再三，竟傳中旨者，果出自殿下之意乎？祖宗朝軍國萬幾，上每日御文華，或在暖閣，召諸大臣面決可否，即廟算確有稟成，而票旨仍歸閣下。所防在旁之奸，絕神叢之借也。今外廷之臣，脂韋多而骨鯁少，大之不能引燭焚詔，小之不能叩閣力爭，<span id="lib20660.28" class="libtarget"><a href="http://ctext.org/library.pl?if=gb&amp;file=20660&amp;page=28"></a></span><span id="lib20660.27" class="libtarget"><a href="http://ctext.org/library.pl?if=gb&amp;file=20660&amp;page=27"></a></span>如果出殿下之意，何不以一切庶務聽各衙門率由舊章，而重大機宜，令輔臣上前公擬，取自聖裁，務求至當。殿下既有憂勤之實，且得以長料事之智，益知人之明，奈何使天下之人，一疑其斜封壘敕，一疑其口敕處分也。夫用人而傳中旨，雖君子亦謂之進自他途；行政而傳中旨，雖良法亦等於出之私意也。一曰貪墨之風，不宜自內廷始也。納餉得官，殃民蠹政，殿下既不能禁之於外矣，亦宜謹之於內；乃一朱議㳘也，明旨業云撫按交參，贓私狼籍，而聽其輸餉，令都察院嚴追進解，未幾，命以監司推用矣。未幾，<span id="lib20660.29" class="libtarget"><a href="http://ctext.org/library.pl?if=gb&amp;file=20660&amp;page=29"></a></span><span id="lib20660.28" class="libtarget"><a href="http://ctext.org/library.pl?if=gb&amp;file=20660&amp;page=28"></a></span>復補平樂知府矣。使議㳘而賢者，則無贖可追，議㳘而不肖，僅有罪可贖。論語曰：子之不欲，雖賞之不竊。今遂賞其竊矣。然則輸餉有異於分贓乎？都察院非追贓之官，平樂府非償贓之地。是一舉而三失也。朝廷不以正率，安能申飭群工，即日下哀痛之詔，何益於民生吏治耶？一曰：調停之術不宜自言路開也。言官者，是非可否所從出也。天子曰是，言官曰非。大臣曰可，言官曰否。言官固未嘗無功罪也。潘世琦之與呂爾璵一旨，而得兩非；吳其靁之與謝昌三疏，而未嘗存一是。顯示以不明不白之狀，而隱示以一<span id="lib20660.30" class="libtarget"><a href="http://ctext.org/library.pl?if=gb&amp;file=20660&amp;page=30"></a></span><span id="lib20660.29" class="libtarget"><a href="http://ctext.org/library.pl?if=gb&amp;file=20660&amp;page=29"></a></span>輕一重之權，則陰陽消息之禍，必有不可勝言者矣。夫使言路可以調停，則天下復有何事可容分別，此固巧於立仗馬寒蟬之榜樣者，臣不願為殿下聽之。一曰：義兵不宜概行摧折也。天下之以起義冒官而行私者多矣，然在朝廷自有機權，以鼓舞開其初，以察核謹其後耳。秦皇四海既一，且以銷兵生草莽之心，今戰爭未已，每見歸農之令，將無早計乎？道路爭傳，揭示通衢，謂「破家起義、全髮隱山」八字，見之欲嘔。以臣虛公之論，行已各經權，彼此不容偏廢；凡為國家矢報智以濟忠者上也，愚以成忠者次也，其<span id="lib20660.31" class="libtarget"><a href="http://ctext.org/library.pl?if=gb&amp;file=20660&amp;page=31"></a></span><span id="lib20660.30" class="libtarget"><a href="http://ctext.org/library.pl?if=gb&amp;file=20660&amp;page=30"></a></span>中破家起義，亦有用之才，全髮隱山，不過無用之士。然揆之名教，未為得罪，亦何至於欲嘔哉？夫出於一己者，固天理之存亡；傳之四海者，即人心之向背；不可不慎也。一曰：奉使不宜濫及非人也。聲教既阻，文告為先，荊棘少通，使命特重。或以一人規一路，或以一路規四方，朝望既輕，首尾皆斷。今負販之夫，苟且得官，皇華載道，頃聞恭慰山陵，令江右齎奏通判吳之俊，加以部曹，附便前往，此何等大事乎？南都自有親臣大臣，如不可往，復安用此？謂殿下輕天下可也，倘謂殿下輕祖宗可乎？周鼎瀚以小人之尤，不<span id="lib20660.32" class="libtarget"><a href="http://ctext.org/library.pl?if=gb&amp;file=20660&amp;page=32"></a></span><span id="lib20660.31" class="libtarget"><a href="http://ctext.org/library.pl?if=gb&amp;file=20660&amp;page=31"></a></span>容於朝，姑為晝錦之計，而明旨令以原銜頒敕，辱朝廷而羞當世之士夫，四方以二祖列宗之歌思，未嘗敢有輕殿下者，奈何用匪類以自輕也。疏入，陳邦傅、馬吉翔諸用事者，皆大慍。李成棟使人讀堡疏，驚曰：朝廷尚有如此人乎？即日以原官掌兵科，堡直聲震南中，既受命，復上疏：臣竊惟天下之勢，起於西北，而迄於東南。今乘輿越在端水，尾不可以起脊，雖運會日新，譬之散錢，未見能貫。夫耳目不限一肖，而精神周於六合；使英雄競起，咸仰天子明見萬里之威，然後可以大一統。殿下不以臣不肖，俾承乏兵垣，<span id="lib20660.33" class="libtarget"><a href="http://ctext.org/library.pl?if=gb&amp;file=20660&amp;page=33"></a></span><span id="lib20660.32" class="libtarget"><a href="http://ctext.org/library.pl?if=gb&amp;file=20660&amp;page=32"></a></span>其籌劃固與中樞相表裏，則在兵言兵，不敢以芻蕘自匿也。古之有天下者，橫戈躍馬，以爭中原，則八閩、兩粵無暇顧盼。乃者，警蹕所在，即八閩得為兩粵之重輕，勳臣李成棟以全力下虔，期會章門，而偏師駐於潮惠，則欲使海波不驚，亦宜有將伯之助，臣昔事思文皇帝矣，鄭芝龍欲以私憾殺臣，而臣獨知其子賜姓成功樸忠勇敢，氣志過人。頃聞血戰三年，不視芝龍一字。蓋匪躬之忠，幹蠱之孝，未有如是兼至者也。臣察閩中兵非寡弱，特以兵不一將，將不一心，彼此相顧，無由獨發。殿下何不下特詔一以其事，<span id="lib20660.34" class="libtarget"><a href="http://ctext.org/library.pl?if=gb&amp;file=20660&amp;page=34"></a></span><span id="lib20660.33" class="libtarget"><a href="http://ctext.org/library.pl?if=gb&amp;file=20660&amp;page=33"></a></span>責之成功，使得合將士之渙離，戢宗藩之覬覦，陸以通入浙之關，水以斷窺粵之路；即自溫寧以抵登萊，悉有奇兵並搗之用。此當議者一也。三吳為財賦奧區，賢士大夫之所聚，倡義之烈，及今未散。殿下慎選大臣勳德才望足以服人心而操大柄者，命之督師南京，未復則可以宣布威靈，奮揚旗鼓，已復則可以肅清宮禁，祗謁園陵。經理徵輸，疏通師旅。然後開府維揚，合山東而恢河北。此當議者二也。湖南諸勳，曹志建、趙應選等既至衡陽，宜以一往之銳，竟出茶陵，與豫章合勢。湖北諸勳，馬進忠、張光翠等直走<span id="lib20660.35" class="libtarget"><a href="http://ctext.org/library.pl?if=gb&amp;file=20660&amp;page=35"></a></span><span id="lib20660.34" class="libtarget"><a href="http://ctext.org/library.pl?if=gb&amp;file=20660&amp;page=34"></a></span>武昌，三路建瓴，不期可會。然後督輔騰蛟居中節制，仍於武昌謹備行宮，以待駐蹕。此當議者三也。制輔胤錫，已合夔門之兵矣。臣竊意李赤心十一部出河南，而譚文等分兵助川督出陝西，易地則無功也。夫吳三桂之據長安也，必一得當，以報我矣。起而與赤心為仇，則勢不可以速下胤錫之調度，故已得宜，然後鎮襄陽以結三川、秦豫之局，此當議者四也。夫如是，囊括四海之概，殿下已運之掌中矣。殿下整肅禁旅，朝夕組練，親御甲胃，由楚以恢西北。此大聖人之所為一統之全局也。由江以奠東南，此中材之<span id="lib20660.36" class="libtarget"><a href="http://ctext.org/library.pl?if=gb&amp;file=20660&amp;page=36"></a></span><span id="lib20660.35" class="libtarget"><a href="http://ctext.org/library.pl?if=gb&amp;file=20660&amp;page=35"></a></span>所為，偏安之半局也。殿下緬思二祖列宗之鴻功，知必不以中材自畫矣。時，李成棟方出江西，應金聲桓；何騰蛟亦由衡、永，將規長沙。堡志意弘遠，謂中興可立待。意欲南合朱成功，東合三吳之士，西合譚文等，圖北方。次者，亦取南京。然譚太圍南昌益急，而高進庫堅守贛州，成棟不能進。未幾，馬進忠、李赤心棄常德，來湖南。湖南軍亂。朱成功、譚文等卒無成，而吳江吳易，松江吳勝兆、陳子龍，寧波華夏，餘姚王翊，會稽陳天樞，亦已先後敗矣。湖南北嶺東西間，屢失屢復，悍兵驕將，剽掠征派，彼此設官張吏，民不堪命。<span id="lib20660.37" class="libtarget"><a href="http://ctext.org/library.pl?if=gb&amp;file=20660&amp;page=37"></a></span><span id="lib20660.36" class="libtarget"><a href="http://ctext.org/library.pl?if=gb&amp;file=20660&amp;page=36"></a></span>而黔蜀諸軍，無重臣彈壓，自相吞斗，所在崩解，為敵所乘。堡痛憤以為朝廷不守法度，故外臣不奉節制。太阿旁落，故非朝夕。願朝廷赫然震怒，整率六師，申明約束，厚集禁旅，以重馭輕。高皇帝時，命將四征，皆聖祖親為部署。可法也夫。朝廷根本，豈待遠觀；使馬士英不相，則左良玉安得稱戈。劉承胤不將，即張先璧何辭稅甲。惟廟堂之上，處置失宜，而邦域之中，縱橫並起，遂使一家為鷸蚌之持，鄰邦獲漁人之利。覆轍昭然，惟殿下留鑒。戊子正月，陳邦傅修怨於堡，請為監軍。大學士朱天麟擬旨，著即會議。丁時魁<span id="lib20660.38" class="libtarget"><a href="http://ctext.org/library.pl?if=gb&amp;file=20660&amp;page=38"></a></span><span id="lib20660.37" class="libtarget"><a href="http://ctext.org/library.pl?if=gb&amp;file=20660&amp;page=37"></a></span>怒曰：堡論邦傅，即請監紀；堡又論郝永忠，若請其頭，亦與之耶！率科道官十六人入丹墀大呼，繳印於內閣。王方燕語，聞變，翻茶沾服。命李元胤出諭諸臣供職。天麟即日罷相，堡陳謝。李成棟、金聲桓敗書踵至，堡方註籍，聞報，即出上疏言：江廣反正，在我為忠，在彼為叛。諸臣自計身家，退死進生，不待智者而決。閻可義出鎮南雄，而分李棲鵬守韶州，即勢益弱；則杜永和當移駐也。董方策全師而歸，銳氣未挫，當扼守英德、清遠，策應南韶。察廣州諸鎮，微有不相下之心，樞臣劉遠生將命月餘，已著誠信，請再敕之往，<span id="lib20660.39" class="libtarget"><a href="http://ctext.org/library.pl?if=gb&amp;file=20660&amp;page=39"></a></span><span id="lib20660.38" class="libtarget"><a href="http://ctext.org/library.pl?if=gb&amp;file=20660&amp;page=38"></a></span>相機調度，布置可周。三水一帶，必厚集水師。今哨船每處不過千人，當增益之。聞王興可用，請遣連城璧；崇陽舊旅可用，請遣朱盛濃；至懷集一路，直過德慶；若以輕騎徑搗，則東西路斷，當設重兵戍之。葉承恩兵少，此當則議徵調也。京營不飭，臣曾言之，亦未見募練，則總督戎政馬吉翔，總督禁旅李元胤之責也。今年木星逆行。留太微垣熒惑，復犯太微，豈有天子所在，無精甲萬人，可供一戰者乎？寶衡再陷，粵西剝床，胡一清新敗之後，孤而無援；焦璉之力，<span id="lib20660.40" class="libtarget"><a href="http://ctext.org/library.pl?if=gb&amp;file=20660&amp;page=40"></a></span><span id="lib20660.39" class="libtarget"><a href="http://ctext.org/library.pl?if=gb&amp;file=20660&amp;page=39"></a></span>不能兼顧東事；聞劉才鼎有眾三千、馬五百匹，當別敕調之，以備緩急之用。留守瞿式耜，已赴全州，西撫當速推定。王諭堡即出視事。堡貌臒而行清，任剛先物，與袁彭年、丁時魁、蒙正發、劉湘客彈劾依附，中外號為五虎。其劾何吾騶，語多過激；劾呂爾璵疏，有「昌宗之寵方新、仁傑之袍何在」等語，犯上無忌。王及慈寧王太后故銜之。一日，太后垂簾，召吾騶；堡為解釋。堡奏對複忤慈寧。宮人郭良璞為司禮監，夏國祥妻有寵於慈寧，堡參吾騶，及國祥，由是禍機遂烈。孫可望使楊畏知來貢，請王封。堡固爭，三百年無異姓王。且可望啟而不臣，其心可知。惟朝廷裁之以禮，無<span id="lib20660.41" class="libtarget"><a href="http://ctext.org/library.pl?if=gb&amp;file=20660&amp;page=41"></a></span><span id="lib20660.40" class="libtarget"><a href="http://ctext.org/library.pl?if=gb&amp;file=20660&amp;page=40"></a></span>為所挾持，傳笑遠邇。大學士嚴起恆主堡言，而陳邦傅矯制遣胡執恭入雲南，封可望為秦王。堡論邦傅、執恭交通販國罪。朝廷不能問。是時，李元胤善堡，諸忌堡者稱為護法韋馱。杜永和雅重堡才望，然怪其汲汲持論，嘗因入朝請罷六科會議。堡爭之。己丑正月，南韶破，大清兵數道俱進，王遽議西避。堡固爭，東西將士恃乘輿威靈效死守戰；王一動，人心搖；兩會城必難保。且國家更有何地可適？邦傅非社稷臣，忠貞破亡之餘，不可恃。舍此而西，則依賊望，後必悔之。不聽。二月四日，王舟泊梧州江干，廷<span id="lib20660.42" class="libtarget"><a href="http://ctext.org/library.pl?if=gb&amp;file=20660&amp;page=42"></a></span><span id="lib20660.41" class="libtarget"><a href="http://ctext.org/library.pl?if=gb&amp;file=20660&amp;page=41"></a></span>臣合疏論五虎結黨擅權，欺君誤國罪，下堡等錦衣獄，杖八十。堡創特甚，碎磁甌出血複蘇。大學士嚴起恆申救，三法司會讞，戍堡清浪，會阻兵，未得達。堡過桂林，守輔式耜留堡書記。辭曰：朝廷罪人，安可私佐相公？且時事已去，非敢愛死。孔有德破桂林，堡為僧，後返浙，死於平湖。</td></tr><tr class="result" id="p7"><td class="ctext" style="width: 60px;" valign="top">6 <a href="#" onclick="showDic(this); return false;" ><img src="more.gif" border="0" /><div style="display: inline-block; zoom: 1; *display: inline;'"><a href="library.pl?if=en&amp;file=20660&amp;page=42" class="sprite-photo" title="" rel="nofollow"><div style="display: inline;"></div></a></div></a></td><td class="ctext">論曰：自萬曆後，門戶之禍，與國相終始。即五虎之獄，舉朝鼎沸，越數十年猶傳聞異詞，訾譽交半。學士大夫動言好古尚論之難；若是，餘纂金堡傳，凡數更，卒乃存其奏議，略其彈文。俟後之君子討定焉。堡為僧後，嘗作聖政詩及平<span id="lib20660.43" class="libtarget"><a href="http://ctext.org/library.pl?if=gb&amp;file=20660&amp;page=43"></a></span><span id="lib20660.42" class="libtarget"><a href="http://ctext.org/library.pl?if=gb&amp;file=20660&amp;page=42"></a></span>南王年譜，以山人稱頌功德，士林訾之。餘初未信，及問之長老，皆云要之。堡之才氣，自不可及哉！</td></tr><tr class="result" id="p8"><td class="ctext" style="width: 60px;" valign="top">7 <a href="#" onclick="showDic(this); return false;" ><img src="more.gif" border="0" /><div style="display: inline-block; zoom: 1; *display: inline;'"><a href="library.pl?if=en&amp;file=20660&amp;page=43" class="sprite-photo" title="" rel="nofollow"><div style="display: inline;"></div></a></div></a></td><td class="ctext">鄧凱</td></tr><tr class="result" id="p9"><td class="ctext" style="width: 60px;" valign="top">8 <a href="#" onclick="showDic(this); return false;" ><img src="more.gif" border="0" /><div style="display: inline-block; zoom: 1; *display: inline;'"><a href="library.pl?if=en&amp;file=20660&amp;page=43" class="sprite-photo" title="" rel="nofollow"><div style="display: inline;"></div></a></div></a></td><td class="ctext">鄧凱，江西吉安人。其先自河南新野。自言家族雖微受國世恩，性粗戇，讀書知忠孝節。大學士楊廷麟等建議贛州，凱從之。及敗，督師萬元吉、吏部龔棻寄孤於凱。凱故不死。順治四年丁亥冬，抵攸縣，知其父以去年三月被掠受戮歸，舉旅為父複仇，九過家門不入。久之，兵散，潛匿吳楚山界。時，兩廣已破，桂王入安籠。<span id="lib20660.44" class="libtarget"><a href="http://ctext.org/library.pl?if=gb&amp;file=20660&amp;page=44"></a></span><span id="lib20660.43" class="libtarget"><a href="http://ctext.org/library.pl?if=gb&amp;file=20660&amp;page=43"></a></span>大清繪形購凱甚急。凱仰天曰：得一面吾君，死亦瞑目，乃冒險西行。丙申十一月入武岡州，為孫可望所阻，隱於永寶山。</td></tr><tr class="result" id="p10"><td class="ctext" style="width: 60px;" valign="top">9 <a href="#" onclick="showDic(this); return false;" ><img src="more.gif" border="0" /><div style="display: inline-block; zoom: 1; *display: inline;'"><a href="library.pl?if=en&amp;file=20660&amp;page=44" class="sprite-photo" title="" rel="nofollow"><div style="display: inline;"></div></a></div></a></td><td class="ctext">戊戌二月，始達滇都，陛見，命守大明門。四月，大清兵破貴州。十一月七日，桂王命內臣李崇貴召凱，入諭曰：爾老成忠義，可護東宮，望發滇都，每過澗逢險，必下馬扶掖。明年己亥正月四日，王入永昌府，留四十日。又正且望發永昌。十八日，至騰越府。二十日，發騰越，扈駕靳統武所部皆可望舊兵，二十四日將下營，尚未炊，揚武營到，言各營俱散，追騎甚迫。馬吉翔、李國泰趣王即行，夜迷道，散走<span id="lib20660.45" class="libtarget"><a href="http://ctext.org/library.pl?if=gb&amp;file=20660&amp;page=45"></a></span><span id="lib20660.44" class="libtarget"><a href="http://ctext.org/library.pl?if=gb&amp;file=20660&amp;page=44"></a></span>左右，旋及明，仍在故所。貴人，宮女、文武資囊盡掠去，獨國泰、吉翔輜重無恙。晨遇孫崇雅亂兵，在後者復被害。又明日，統武間道棄王去。二十八日，王入銅壁關。是為緬境。緬人來約，去弓刀，勿驚百姓。眾不肯。吉翔傳旨，遂釋兵器。沐天波欲奉王子入茶山，后不可。二月朔，至河，緬人詭甚，以四舟來迎，令半從陸路發。吉翔等不顧王太后、東宮，遽開船。太后怒，王曰：老母且不顧及，此何怪行？延久。十八日，始至井梗。緬人止勿進。二十一日，報大清兵四路來請，敕阻之。議可去者，各推諉。凱奮然曰：主憂臣<span id="lib20660.46" class="libtarget"><a href="http://ctext.org/library.pl?if=gb&amp;file=20660&amp;page=46"></a></span><span id="lib20660.45" class="libtarget"><a href="http://ctext.org/library.pl?if=gb&amp;file=20660&amp;page=45"></a></span>辱一死何辭？行人任國璽願同往，吉翔恐宣其過惡，語緬人曰：二人無家口在，去不來矣。會報各營去乃止。緬人以敕書與神宗時敕寶差分寸，不信。出沐國公印，乃信。天波欲道戶臘，走孟養。吉翔力阻。而先發陸路者，以前白文選兵抵亞哇城，肆殺掠，餉飽去。於是，緬王恚曰：此非避亂來，乃圖吾國，為內應外攻兵耳。發諸蠻圍之多，被其死傷。或逃各村者。晉王總兵潘世榮降緬。通政朱蘊、金翔山、中軍姜承德各縊死。四月，蠻漠報有兵來迎駕，姓祁名三昇，凶不可當，遣錦衣衛丁調鼎、考功司楊生芳往。吉翔矯敕與<span id="lib20660.47" class="libtarget"><a href="http://ctext.org/library.pl?if=gb&amp;file=20660&amp;page=47"></a></span><span id="lib20660.46" class="libtarget"><a href="http://ctext.org/library.pl?if=gb&amp;file=20660&amp;page=46"></a></span>緬隘官曰：朕已航閩，凡有官軍俱斬訖報。五月五日，發井梗。七日，至阿瓦城。八日，至者梗。奉王居竹城；草房十間，軍官各架竹屋。緬婦日貿易如市。人人以為太平。舍禮貌而嬉。達官徒跣、短衣，席地笑語。緬官熟視曰：天朝大臣，行止如此，天下安有不失乎？八月，諸蠻朝緬，沐國公過河，令跣以臣禮見。歸而泣日：吾為上屈，任國璽及禮部楊在各疏劾，留中。王病足苦號，諸臣酣歌自如。蒲纓居西華門，大開賭市，晝夜呼盧。王親與楊太監爭賭不明，拳毆至碎衣帽。九月十九日，緬進稻穀，吉翔宰分，私其戚。凱不平曰：老<span id="lib20660.48" class="libtarget"><a href="http://ctext.org/library.pl?if=gb&amp;file=20660&amp;page=48"></a></span><span id="lib20660.47" class="libtarget"><a href="http://ctext.org/library.pl?if=gb&amp;file=20660&amp;page=47"></a></span>賊生死尚不知，死後厚藏，何人惠受？翔步將推凱，失跌幾斃。瀝血陳表，追言父死難狀，誥贈四代蔭子入衛。九月，晉王有奏迎駕。內有三十餘疏，不知曾達上覽否？今與緬王約，何地交遞。諸臣在內，但圖安樂，全無謀議，若何出險等語。久之，無聲。聞又拔營去。有潘璜者，幼而傾險，能緬語，詗緬消息，以誣上翔女以女翔（？），牢籠文武。求職者俱稱門生。湖廣道御史鄔昌琦，自蠻漠來翔，奏曰：昌琦忠貞，此日行囊蕭條，賜金二兩，升河南道，掌六科事。任國璽欲轉江西道，亦稱門生。凱譏之，答曰：吾非為官，居台中可劾吉翔。烏<span id="lib20660.49" class="libtarget"><a href="http://ctext.org/library.pl?if=gb&amp;file=20660&amp;page=49"></a></span><span id="lib20660.48" class="libtarget"><a href="http://ctext.org/library.pl?if=gb&amp;file=20660&amp;page=48"></a></span>撒知府王祖望，晉藩下人，頗知醫。一日，中宮病，用藥稍愈。翔畏其凶暴，以禮部主客司許之。初，司禮李國泰稱倔強，翔有過，輒舉拳前毆。翔謂人渠用拳，我止用一勾誘之。雙陸詭以錢輸，又向泰貸銀，月倍息。泰自是歡言無間，遂為腹心友矣。翔、泰合奏：外有大臣，三日不舉火者，王怒，擲皇帝之寶，命掌庫太監李國用碎之。國用叩頭曰：臣萬死不敢碎此寶。翔、泰鏨碎，散給。次及凱。凱泣曰：凱無勞於國，且福薄，誓飢而死，不受。鄧士廉升吏、兵二都尚書，敬阿翔，每事必先通翔。弟雄飛，擬出外任都御史，翔婿楊在守正常，<span id="lib20660.50" class="libtarget"><a href="http://ctext.org/library.pl?if=gb&amp;file=20660&amp;page=50"></a></span><span id="lib20660.49" class="libtarget"><a href="http://ctext.org/library.pl?if=gb&amp;file=20660&amp;page=49"></a></span>向人恨翔所為，然事亦須關白，亦擬入閣辦事。任國璽請東宮開講，有旨：秋涼舉行。歲餘不舉。又私啟翔，翔不應。國璽進宋末賢奸書，翔見之，切齒。上覽之竟日，國泰抽去東宮典璽。李崇貴，益王副承奉也。教東宮讀。謂人曰：自古帝王，壞在吾輩，幼侍讀書，止誘之作戲，後登大位，必不明正道。可嘆哉！蓋為國泰發也。辛丑二月二十八日，鞏昌王密遣緬民賚奏云：恐有害，不敢速進，期緬人送出為上策。王答璽書甚切。越五日，師進，距行在六十里，作浮橋，將渡。已複退，內有潛歃血議殺翔、泰二人，奉東宮奪路出者；覺，俱見<span id="lib20660.51" class="libtarget"><a href="http://ctext.org/library.pl?if=gb&amp;file=20660&amp;page=51"></a></span><span id="lib20660.50" class="libtarget"><a href="http://ctext.org/library.pl?if=gb&amp;file=20660&amp;page=50"></a></span>殺。四月，蒲纓索翔滇都通賄銀兩。以前元江土官圖總督敕印，開緬甸為省，備行在奔幸，聽許八千。時，翔、泰同心則事成矣。因翔欲獨肥，故遷延；然纓已代土官輸百金，翔不應，遂發其事。眾議償半。五月，翔、泰請開講，任國璽不可，後五日，傳禮部楊在侍東宮講書，賜坐。是月二十三日，緬酋殺兄奪位，來求賀。七月六日，緬護守官使通事來言，勞苦三載，老皇帝及諸大臣何以答我？前年五月，我王子欲害汝，我力保之，王不能應，諸臣亦無與者。緬官含忿去。十六日，請當事大臣過河，俱憚往。緬使來曰：此行無他故，我王子<span id="lib20660.52" class="libtarget"><a href="http://ctext.org/library.pl?if=gb&amp;file=20660&amp;page=52"></a></span><span id="lib20660.51" class="libtarget"><a href="http://ctext.org/library.pl?if=gb&amp;file=20660&amp;page=51"></a></span>慮汝眾人立心勿恆，邀飲咒水，可聽貿易出入，不然何以謀日用。十九日，翔泰勒文武大小并去，侍從無留者。凱以傷足蹇行，獨免。一內臣老，亦免。既去，緬兵三千人遂圍行在。呼曰：若等大漢，可共來決死，不出亦死，眾猶豫延，久乃出，出則三十人縳一人，如合圍。王與中宮將投繯，凱進曰：君死固當，太后髦，將疇依？棄社稷不忠，舍母不孝，乃止。緬兵入宮，爭搜財帛，二貴人、宮女、諸臣妻女，多自縊，累若瓜果系木。王及太后等二十二人，逼斗室，始巳歷未，通事引護守官至。呼曰：止！止！勿害皇帝及沐國公。時，屍橫遍地，緬<span id="lib20660.53" class="libtarget"><a href="http://ctext.org/library.pl?if=gb&amp;file=20660&amp;page=53"></a></span><span id="lib20660.52" class="libtarget"><a href="http://ctext.org/library.pl?if=gb&amp;file=20660&amp;page=52"></a></span>人移王沐國公所，小大二百餘人，并居一樓，號哭之聲，聞於數里。凡三日，有寺僧私送飲食，乃知前過河飲咒水者，已俱遇害。惟沐國公及王昇、魏豹、王啟隆各傷數人死，有王親小子來安，年十三，紿擒者曰：我授若金磬，折作取金，抽小刀，抵殺人而後死。二十一日，緬仍修故宮，請王入居，貢米銅物。二十五日，又進鋪蓋、銀布頗厚。乃曰：我王子實無此心，此吾民怨汝軍將在外殺掠，故為此也。王臥疾，有醫來，治男女病，死者甚多。凱又曰：凱過陳通事家，問陸路人消息，彼曰：有妻小者，止二十日路上，越四日，俱被殺。其<span id="lib20660.54" class="libtarget"><a href="http://ctext.org/library.pl?if=gb&amp;file=20660&amp;page=54"></a></span><span id="lib20660.53" class="libtarget"><a href="http://ctext.org/library.pl?if=gb&amp;file=20660&amp;page=53"></a></span>寡漢，止月餘路上；彼地有一小國，緬王數侵奪之，擄其王，比天朝兵至，小國又反，與陸路人謀曰：若輔我，俟大兵到，同舉事，陸路人入其國，今又不知何如？十一月十八日，王召凱入宮曰：太后病矣，天意若不然，使太后骸骨歸故里。又曰：文選勞績多，我負之，未封親王；馬寶未封郡王。又言：滇黔百姓，供給大軍有年，今不知作何狀？顧凱流涕。十二月三日晡，時有緬官來見，請移駕。曰：汝兵將近我城，我國發兵，當由此過，恐驚擾。言未畢，數十蠻人將王連杌舁去，兩宮悲哭震天，遂以肩輿三，舁太后、王后、東宮，侍從俱不<span id="lib20660.55" class="libtarget"><a href="http://ctext.org/library.pl?if=gb&amp;file=20660&amp;page=55"></a></span><span id="lib20660.54" class="libtarget"><a href="http://ctext.org/library.pl?if=gb&amp;file=20660&amp;page=54"></a></span>及隨行。五百里渡河登岸，昏夜不識何兵。二更至營，始知為大清兵也。明日薄暮，凱匍匐王帳後曰：君幸自決，使老臣得死所。王曰：然有太后在，且洪承疇、吳三桂世受我朝恩，豈毒及我母子乎？六日，拔老營，復向阿瓦，欲攻緬，不果。九日，長發歸滇，侍從俱與馬。王膳皆金盆，進鮮服。內官、宮女、王親妻妾，均給衣被。康熙壬寅三月十三日，人滇，進膳服有加。四月四日，大清軍牽凱發滿洲鑲黃旗章京朝家，凱辭，王及東宮、太后、中<span id="lib20660.56" class="libtarget"><a href="http://ctext.org/library.pl?if=gb&amp;file=20660&amp;page=56"></a></span><span id="lib20660.55" class="libtarget"><a href="http://ctext.org/library.pl?if=gb&amp;file=20660&amp;page=55"></a></span>宮俱默然遂出。是月二十五月，王遇害。凱為僧昆陽州普照寺，不知所終。</td></tr><tr class="result" id="p11"><td class="ctext" style="width: 60px;" valign="top">10 <a href="#" onclick="showDic(this); return false;" ><img src="more.gif" border="0" /><div style="display: inline-block; zoom: 1; *display: inline;'"><a href="library.pl?if=en&amp;file=20660&amp;page=56" class="sprite-photo" title="" rel="nofollow"><div style="display: inline;"></div></a></div></a></td><td class="ctext">論曰：鄧凱書稱綴衣虎賁之屬，依依犬馬之戀其主。古者，聖王遇臣下，小大莫不加敬。蓋為此也。明亡流寄蠻甸，生民以來所未經。但桂王過慈寡斷，見小忘大，以致諸奸蒙蔽，阻賢任邪，三尺之童，知有今日。因作也是錄，追錄己亥以後細甚事，備後之覽古者，想見而悲悼焉。</td></tr></table><style>.urnlabel {opacity: 0.2; float: right;} .urnlabel:hover { opacity: 0.8;}</style><div class="urnlabel etext"><a href="tools/api#urn" class="noul">URN</a>: <span title="This is the CTP URN that uniquely identifies this textual resource.">ctp:ws272291</span></div><div style="clear: both"></div><hr /><table border="0"><tr><td class="etext"><b>Enjoy<span class="opt"> this site</span>? <a href="help-us">Please help</a>.</b></td><td class="etext"><i>Site design and content <a href="faq#copyright">copyright 2006-2021</a>.<span class="opt"> When quoting or citing information from this site, please link to the corresponding page or to <a href="https://ctext.org">https://ctext.org</a>. Please note that the use of automatic download software on this site is <u>strictly prohibited</u>, and that users of such software are automatically banned without warning to save bandwidth. <a href="http://www.miibeian.gov.cn/" rel="nofollow">沪ICP备09015720号-3</a></span></i></td><td class="etext"><b>Comments? <span class="opt">Suggestions? </span>Please <a href="discuss.pl?if=en&amp;board=7">raise them here</a>.</b></td></tr></table></div></body></html>
