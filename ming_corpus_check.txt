古風一首混沌初分盤古先太極兩儀四象懸子天丑地人寅出避除獸患有巢賢燧人取火免鮮食伏羲畫卦陰陽前神農治世嚐百草軒轅禮樂婚姻聯少昊五帝民物阜禹王治水洪波蠲承平享國至四百桀王無道乾坤顛日縱妹喜荒酒色成湯造亳洗腥羶放桀南巢拯暴虐雲霓如願後蘇全三十一世傳殷紂商家脈絡如斷弦紊亂朝綱絕倫紀殺妻誅子信讒言穢污宮闈寵妲己蠆盆炮烙忠貞冤鹿臺聚斂萬姓苦愁聲怨氣應障天直諫剖心盡焚炙孕婦刳剔朝涉殲崇信姦回棄朝政屏逐師保性何偏郊社不修宗廟廢奇技淫巧盡心研昵此罪人乃罔畏沉酗肆虐如鸇鳶西伯朝商囚羑里微子抱器走風湮皇天震怒降災毒若涉大海無淵邊天下荒荒萬民怨子牙出世人中仙終日垂絲釣人主飛熊入夢獵岐田共載歸周輔朝政三分有二日相沿文考末集大勳沒武王善述日乾乾孟津大會八百國取彼凶殘伐罪愆甲子昧爽會牧野前徒倒戈反回旋若崩厥角齊稽首血流漂杵脂如泉戒衣甫著天下定更於成湯增光妍牧馬華山示偃武開我周家八百年太白旗懸獨夫死戰亡將士幽魂潛天挺人賢號尚父封神壇上列花箋大小英靈尊位次商周演義古今傳
成湯乃黃帝之後也姓子氏初帝嚳次妃簡狄祈於高禖有玄鳥之祥遂生契契事唐虞為司徙教民有功封於商傳十三世生太乙是為成湯聞伊尹耕於有莘之野而樂堯舜之道是箇大賢即時以幣帛三遣使往聘之而不敢用進之於天子桀王無道信讒逐賢而不能用復歸之於湯後桀王日事荒淫殺直臣關龍逢眾庶莫敢直言湯使人哭之桀王怒囚湯於夏台後湯得釋而歸國出郊見人張網四面而祝之曰從天墜者從地出者從四方來者皆罹吾網湯解其三面止置一面更祝曰欲左者左欲右者右欲高者高欲下者下不用命者乃入吾網漢南聞之曰湯德至矣歸之者四十餘國桀惡日暴民不聊生伊尹乃相湯伐桀放桀於南巢諸侯大會湯退而就諸侯之位諸侯皆推湯為天子於是湯始即位都於亳元年乙未湯在位除桀虐政順民所喜遠近歸之因桀無道大旱七年成湯祈禱桑林天降大雨又以莊山之金鑄幣救民之命作樂大濩濩者護也言湯寬仁大德能救護生民也在位十三年而崩壽百歲享國六百四十年傳至商受而止成湯太甲沃丁太庚小甲雍己太戊仲丁外壬河亶甲祖乙祖辛沃甲祖丁南庚陽甲盤庚小辛小乙武丁祖庚祖甲廩辛庚丁武乙太丁帝乙紂王
紂王乃帝乙之三子也帝乙生三子長曰微子啟次曰微子衍三曰壽王因帝乙游於御園領眾文武玩賞牡丹因飛雲閣塌了一梁壽王托梁換柱力大無比因首相商容上大夫梅伯趙啟等上本立東宮乃立季子壽王為太子後帝乙在位三十年而崩托孤與太師聞仲隨立壽王為天子名曰紂王都朝歌文有太師聞仲武有鎮國武成王黃飛虎文足以安邦武足以定國中宮元配皇后姜氏西宮妃黃氏馨慶宮妃楊氏三宮后妃皆德性貞靜柔和賢淑紂王坐享太平萬民樂業風調雨順國泰民安四夷拱手八方賓服八百鎮諸侯盡朝於商有四路大諸侯率領八百小諸侯東伯侯姜桓楚居於東魯南伯侯鄂崇禹西伯侯姬昌北伯侯崇侯虎每一鎮諸侯領二百鎮小諸侯共八百鎮諸侯屬商
紂王七年春二月忽報到朝歌反了北海七十二路諸侯袁福通等太師聞仲奉敕征北不題
一日紂王早朝登殿設聚文武但見瑞靄紛紜金鑾殿上坐君王祥光繚繞白玉階前列文武沉檀八百噴金爐則見那珠簾高捲蘭麝氤氳籠寶扇且看他雉尾低回
天子問當駕官有奏章出班無事朝散言未畢只見右班中一人出班俯伏金階高擎牙笏山呼稱臣臣商容待罪宰相執掌朝綱有事不敢不奏明日乃三月十五日女媧娘娘聖誕之辰請陛下駕臨女媧宮降香王曰女媧有何功德朕輕萬乘而往降香商容奏曰女媧娘娘乃上古神女生有聖德那時共工氏頭觸不周山天傾西北地陷東南女媧乃採五色石煉之以補青天故有功於百姓黎庶立禋祀以報之今朝歌祀此福神則四時康泰國祚綿長風調雨順災害潛消此福國庇民之正神陛下當往行香王曰准卿奏章紂王還宮旨意傳出次日天子乘輦隨帶兩班文武往女媧宮進香此一回紂王不來還好只因進香惹得四海荒荒生民失業正所謂漫江撤下鉤和線從此釣出是非來怎見得有詩為證天子鑾輿出鳳城旌旄瑞色映簪纓龍光劍吐風雲色赤羽幢搖日月精堤柳曉分僊掌露溪花光耀翠裘清欲知巡幸瞻天表萬國衣冠拜聖明
駕出朝歌南門家家焚香設火戶戶結綵鋪氈三千鐵騎八百御林武成王黃飛虎保駕滿朝文武隨行前至女媧宮天子離輦上大殿香焚爐中文武隨班拜賀畢紂王觀看殿中華麗怎見得殿前華麗五彩金粧金童對對執旛幢玉女雙雙捧如意玉鉤斜掛半輪新月懸空寶帳婆娑萬對彩鸞朝斗碧落床邊俱是舞鶴翔鸞沉香寶座造就走龍飛鳳飄飄奇彩異尋常金爐瑞靄裊裊禎祥騰紫霧銀燭輝煌君王正看行宮景一陣狂風透膽寒
紂王正看此宮殿宇齊整樓閣豐隆忽一陣狂風捲起幔帳現出女媧聖像容貌端麗瑞彩翩國色天姿婉然如生真是蕊宮仙子臨凡月殿嫦娥下世古語云國之將興必有禎祥國之將亡必有妖孽紂王一見神魂飄蕩陡起淫心自思朕貴為天子富有四海縱有六院三宮並無有此豔色王曰取文房四寶侍駕官忙取將來獻與紂王天子深潤紫毫在行宮粉壁之上作詩一首鳳鸞寶帳景非常盡是泥金巧樣粧曲曲遠山飛翠色翩翩舞袖映霞裳梨花帶雨爭嬌豔芍藥籠煙騁媚粧但得妖嬈能舉動取回長樂侍君王
天子作畢只見首相商容啟奏曰女媧乃上古之正神朝歌之福主老臣請駕拈香祈求福德使萬民樂業雨順風調兵火寧息今陛下作詩褻瀆聖明毫無虔敬之誠是獲罪於神聖非天子巡幸祈請之禮願主公以水洗之恐天下百姓觀見傳言聖上無有德政耳王曰朕看女媧之容有絕世之姿因作詩以讚美之豈有他意卿毋多言況孤乃萬乘之尊留與萬姓觀之可見娘娘美貌絕世亦見孤之遺筆耳言罷回朝文武百官默默點首莫敢誰何俱鉗口而回有請為證鳳輦龍車出帝京拈香釐祝女中英只知祈福黎民樂孰料吟詩萬姓驚目下狐狸為太后眼前豺虎盡簪纓上天垂象皆如此徒令英雄歎不平
天子駕回陞龍德殿百姓朝賀而散時逢望辰三宮妃后朝君中宮姜后西宮黃妃馨慶宮楊妃朝畢而退按下不表
且說女媧娘娘降誕三月十五日往火雲宮朝賀伏羲炎帝軒轅三聖而回下得青鸞坐於寶殿玉女金童朝禮畢娘娘猛抬頭看見粉壁上詩句大怒罵曰殷受無道昏君不想修身立德以保天下今反不畏上天吟詩褻我甚是可惡我想成湯伐桀而王天下享國六百餘年氣數已盡若不與他個報應不見我的靈感即喚碧霞童子駕青鸞往朝歌一回不題
卻說二位殿下殷郊殷洪來參謁父王那殷郊後來是封神榜上值年太歲殷洪是五穀神皆有名神將正行禮間頂上兩道紅光沖天娘娘正行時被此氣擋住雲路因望下一看知紂王尚有二十八年氣運不可造次暫回行宮心中不悅喚彩雲童兒把後宮中金葫蘆取來放在丹墀之下揭起蘆蓋用手一指葫蘆中有一道白光其大如線高四五丈有餘白光之上懸出一首旛來光分五彩瑞映千條名曰招妖旛不一時悲風颯颯慘霧迷漫陰雲四合風過數陣天下群妖俱到行宮聽候法旨娘娘吩咐彩雲著各處妖魔且退只留軒轅墳中三妖伺候三妖進宮參謁口稱娘娘聖壽無疆這三妖一個是千年狐狸精一個是九頭雉雞精一個是玉石琵琶精俯伏丹墀娘娘曰三妖聽吾密旨成湯望氣黯然當失天下鳳鳴岐山西周已生聖主天意已定氣數使然你三妖可隱其妖形托身宮院惑亂君心俟武王伐紂以助成功不可殘害眾生事成之後使你等亦成正果娘娘吩咐已畢三妖叩頭謝恩化清風而去正是狐狸聽旨施妖術斷送成湯六百年有詩為證詩曰三月中旬駕進香吟詩一首起飛殃只知把筆施才學不曉今番社稷亡
按下女媧娘娘吩咐三妖不題
且言紂王只因進香之後看見女媧美貌朝暮思想寒暑盡忘寢食俱廢每見六院三宮真如塵飯土羹不堪諦視終朝將此事不放心懷鬱鬱不樂一日駕陞顯慶殿時有常隨在側紂王忽然猛省著奉御宣中諫大夫費仲乃紂王之倖臣近因聞太師仲奉敕平北海大兵遠征戍外立功因此上就寵費仲尤渾二人此二人朝朝蠹惑聖聰讒言獻媚紂王無有不從大抵天下將危佞臣當道不一時費仲朝見王曰朕因女媧宮進香偶見其顏豔麗絕世無雙三宮六院無當朕意將如之何卿有何策以慰朕懷費仲奏曰陛下乃萬乘之尊富有四海德配堯舜天下之所有皆陛下之所有何思不得這有何難陛下明日傳一旨頒行四路諸侯每一鎮選美女百名以充王庭何憂天下絕色不入王選乎紂王大悅卿所奏甚合朕意明日早朝發旨卿且暫回隨即命駕還宮畢竟不知此後何如且聽下回分解
詩曰丞相金鑾直諫君忠肝義膽孰能群早知侯伯來朝覲空費傾葵紙上文
話說紂王聽奏大喜即時還宮一宵經過次日早朝聚兩班文武朝賀畢紂王便問當駕官即傳朕旨意頒行四鎮諸侯與朕每一鎮地方揀選良家美女百名不論富貴貧賤只以容貌端莊情性和婉禮度賢淑舉止大方以充後宮役使天子傳旨未畢只見左班中一人應聲出奏俯伏言曰老臣商容啓奏陛下君有道則萬民樂業不令而從況陛下後宮美女不啻千人嬪御而上又有妃後今劈空欲選美女恐失民望臣聞樂民之樂者民亦樂其樂憂民之憂者民亦憂其憂此時水旱頻仍乃事女色實為陛下不取也故堯舜與民偕樂以仁德化天下不事干戈不行殺伐景星耀天甘露下降鳳凰止於庭芝草生於野民豐物阜行人讓路犬無吠聲夜雨晝晴稻生雙穗此乃有道興隆之象也今陛下若取近時之樂則目眩多色耳聽淫聲沈湎酒色游於苑圃獵於山林此乃無道敗亡之象也老臣待罪首相位列朝綱侍君三世不得不啓陛下臣願陛下進賢退不肖修行仁義通達道德則和氣貫於天下自然民富財豐天下太平四海雍熙與百姓共享無窮之福況今北海干戈未息正宜修其德愛其民惜其財費重其使令雖堯舜不過如是又何必區區選侍然後為樂哉臣愚不識忌諱望祈容納紂王沈思良久卿言甚善朕即免行言罷群臣退朝聖駕還宮不題
不意紂王八年夏四月天下四大諸侯率領八百鎮朝覲於商那四鎮諸侯乃東伯侯姜桓楚南伯侯鄂崇禹西伯侯姬昌北伯侯崇侯虎天下諸侯俱進朝歌此時太師聞仲不在都城紂王寵用費仲尤渾各諸侯俱知二人把持朝政擅權作威少不得先以禮賄之以結其心正所謂未去朝天子先來謁相公內中有位諸侯乃冀州侯姓蘇名護此人生得性如烈火剛方正直那裡知道奔競夤緣平昔見稍有不公不法之事便執法處分不少假借故此與二人俱未曾送有禮物也是合當有事那日二人查天下諸侯俱送有禮物獨蘇護並無禮單心中大怒懷恨於心不題
其日元旦吉晨天子早朝設聚兩班文武眾官拜賀畢黃門官啓奏陛下今年乃朝賀之年天下諸侯皆在午門外朝賀聽候玉音發落紂王問首相商容容曰陛下止可宣四鎮首領臣面君採問民風土俗淳龐澆競國治邦安其餘諸侯俱在午門外朝賀天子聞言大悅卿言極善隨命黃門官傳旨宣四鎮諸侯見駕其餘午門朝賀
話說四鎮諸侯整齊朝服輕搖玉佩進午門行過九龍橋至丹墀山呼朝拜畢俯伏王慰勞曰卿等與朕宣猷贊化撫綏黎庶鎮攝荒服威遠寧邇多有勤勞皆卿等之功耳朕心喜悅東伯侯奏曰臣等荷蒙聖恩官居總鎮臣等自叨職掌日夜兢兢常恐不克負荷有辜聖心縱有犬馬微勞不過臣子分內事尚不足報涓涯於萬一耳又何勞聖心垂念臣等不勝感激天子龍顏大喜命首相商容亞相比乾於顯慶殿治宴相待四臣叩頭謝恩離丹墀前至顯慶殿相序筵宴不題
天子退朝至便殿宣費仲尤渾二人問曰前卿奏朕欲令天下四鎮大諸侯進美女朕欲頒旨又被商容諫止今四鎮諸侯在此明早召入當面頒行俟四人回國以便揀選進獻且免使臣往返二卿意下若何費仲俯伏奏曰首相諫止採選美女陛下當日容納即行停旨此美德也臣下共知眾庶共知天下景仰今一旦復行是陛下不足以取信於臣民切為不可臣近訪得冀州侯蘇護有一女艷色天姿幽閒淑性若選進宮幃隨侍左右堪任役使況選一人之女又不驚擾天下百姓自不動人耳目紂王聽言不覺大悅卿言極善即命隨侍官傳旨宣蘇護使命來至館驛傳旨宣冀州侯蘇護商議國政蘇護即隨使命至龍德殿朝見禮畢俯伏聽命王曰朕聞卿有一女德性幽閒舉止中度朕欲選侍後宮卿為國戚食其天祿受其顯位永鎮冀州坐享安康名揚四海天下莫不欣羡卿意下如何蘇護聽言正色而奏曰陛下宮中上有后妃下至嬪御不啻數千妖冶嫵媚何不足以悅王之耳目乃聽左右諂諛之言陷陛下於不義況臣女蒲柳陋質素不諳禮度德色俱無足取乞陛下留心邦本連斬此進讒言之小人使天下後世知陛下正心修身納言聽諫非好色之君豈不美哉紂王大笑曰卿言甚不諳大體自古及今誰不願女作門楣況女為后妃貴敵天子卿為皇親國戚赫奕顯榮孰過於此卿毋迷惑當自裁審蘇護聞言不覺厲聲言曰臣聞人君修德勤政則萬民悅服四海景從天祿永終昔日有夏失政淫荒酒色惟我祖宗不邇聲色不殖貨財德懋懋官功懋懋賞克寬克仁方能割正有夏彰信兆民邦乃其昌永保天命今陛下不取法祖宗而效彼夏王是取敗之道也況人君愛色必顛覆社稷卿大夫愛色必絕滅宗廟士庶人愛色必戕賊其身且君為臣之標率君不向道臣下將化之而朋比作奸天下事尚忍言哉臣恐商家六百餘年基業必自陛下紊亂之矣紂王聽蘇護之言勃然大怒曰君命召不俟駕君賜死不敢違況選汝一女為后妃乎敢以戇言忤旨面折朕躬以亡國之君匹朕大不敬孰過於此著隨侍官拿出午門送法司勘問正法左右隨將蘇護拿下轉出費仲尤渾二人上殿俯伏奏曰蘇護忤旨本該勘問但陛下因選侍其女以致得罪使天下聞之道陛下輕賢重色阻塞言路不若赦之歸國彼感皇上不殺之恩自然將此女進貢宮闈以侍皇上庶百姓知陛下寬仁大度納諫容流而保護有功之臣是一舉兩得之意願陛下准臣施行紂王聞言天顏少霽依卿所奏即降赦令彼還國不得久羈朝歌
話說聖旨一下迅如峰火即催逼蘇護出城不容停止那蘇護辭朝回至驛亭眾家將接見慰問聖上召將軍進朝有何商議蘇護大怒罵曰無道昏君不思量祖宗德業寵信讒臣諂媚之言欲選吾女進宮為妃此必是費仲尤渾以酒色迷惑君心欲專朝政我聽旨不覺直言諫諍昏君道我忤旨拿送法司二賊子又奏昏君赦我歸國諒我感昏君不殺之恩必將吾女送進朝歌以遂二賊奸計我想聞太師遠徵二賊弄權眼見昏君必荒淫酒色紊亂朝政天下荒荒黎民倒懸可憐成湯社稷化為烏有我自思若不將此女進貢昏君必興問罪之師若要送此女進宮以後昏君失德使天下人恥笑我不智諸將必有良策教我眾將聞言齊曰吾聞君不正則臣投外國今主上輕賢重色眼見昏亂不若反出朝歌自守一國上可以保宗社下可保一家此時蘇護正在盛怒之下一聞此言下覺性起竟不思維便曰大丈夫不可做不明白事叫左右取文房四寶來題詩在午門牆上以表我永不朝商之意詩曰君壞臣綱有敗五常冀州蘇護永不朝商
蘇護題了詩領家將逕出朝歌奔本國而去
且言紂王見蘇護當面折諍一番不能遂願雖准費尤二人所奏不知彼可能將女進貢深宮以遂朕于飛之樂正躊躇不悅只見看午門內臣俯伏奏曰臣在午門見牆上蘇護題有反詩十六字不敢隱匿伏乞聖裁隨侍接詩鋪在御案上紂王一見大罵賊子如此無禮朕體上天好生之德不殺鼠賊赦令歸國彼反寫詩午門大辱朝廷罪在不赦即命宣殷破敗晁田魯雄等統領六師朕須親征必滅其國當駕官隨宣魯雄等見駕不一時魯雄等朝見禮畢王曰蘇護反商題詩午門甚辱朝綱情殊可恨法紀難容卿等統人馬廿萬為先鋒朕親率六師以聲其罪魯雄聽罷低首暗想蘇護乃忠良之士素懷忠義何事觸忤天子自欲親征冀州休矣魯雄為蘇護俯伏奏曰蘇護得罪於陛下何勞御駕親征況且四大鎮諸侯俱在都城尚未歸國陛下可點一二路征伐以擒蘇護明正其罪自不失撻伐之威何必聖駕遠事其地紂王問曰四侯之內誰可征伐費仲在傍出班奏曰冀州乃北方崇侯虎屬下可命侯虎征伐紂王即准施行魯雄在側自思崇侯虎乃貪鄙暴橫之夫提兵遠徵所經地方必遭殘害黎庶何以得安現有西伯姬昌仁德四布信義素著何不保舉此人庶幾兩全紂王方命傳旨魯雄奏曰侯虎雖鎮北地恩信尚未孚於人恐此行未能伸朝廷威德不如西伯姬昌仁義素聞陛下若假以節鉞自不勞矢石可擒蘇護以正其罪紂王思想良久俱准奏特旨令二侯秉節鉞得專征伐使命持旨到顯慶殿宣讀不題
只見四鎮諸侯與二相飲宴未散忽報旨意下不知何事天使曰西伯侯北伯侯接旨二侯出席接旨跪聽宣讀詔曰朕聞冠履之分維嚴事使之道無兩故君命召不俟駕君賜死不敢返命乃所以隆尊卑崇任使也茲不道蘇護狂悖無禮立殿忤君紀綱已失被赦歸國不思自新輒敢寫詩午門安心叛主罪在不赦賜爾姬昌等節鉞便宜行事往懲其忤毋得寬縱罪有攸歸故茲詔示汝往欽哉謝恩
天使讀畢二侯謝恩平身姬昌對二丞相三侯伯言曰蘇護朝商未進殿庭未參聖上今詔旨有立殿忤君不知此語何來且此人素懷忠義累有軍功午門題詩必有詐偽天子聽信何人之言欲伐有功之臣恐天下諸侯不服望二位丞相明日早朝見駕請察其詳蘇護所得何罪果言而正伐之可也倘言而不正合當止之比乾言曰君侯言之是也崇侯虎在傍言曰王言如絲其出如綸今詔旨已出誰敢抗違況蘇護題詩午門必然有據天子豈無故而發此難端今諸侯八百俱不遵王命大肆猖獗是王命不能行於諸侯乃取亂之道也姬昌曰公言雖善是執其一端耳不知蘇護乃忠良君子素秉丹誠忠心為國教民有方治兵有法數年以來並無過失今天子不知為誰人迷惑興師問罪於善類此一節恐非國家之祥瑞只願當今不事干戈不行殺伐共樂堯年況兵乃凶象所經地方必有驚擾之虞且勞民傷財窮兵黷武師出無名皆非盛世所宜有者也崇侯虎曰公言固是有理獨不思君命所差概不由己且煌煌天語誰敢有違以自取欺君之罪昌曰既如此公可領兵前行我兵隨後便至當時各散西伯便對二丞相言侯虎先去姬昌暫回西岐領兵續進遂各辭散不題
次日崇侯虎下教場整點人馬辭朝起行
且言蘇護離了朝歌同眾士卒不一日回到冀州護之長子蘇全忠率領諸將出郭迎接其時父子相會進城帥府下馬眾將到殿前見畢護曰當今天子失政天下諸侯朝覲不知那一個奸臣暗奏吾女姿色昏君宣吾進殿欲將吾女選立宮妃彼時被我當面諫諍不意昏君大怒將我拿問忤旨之罪當有費仲尤渾二人保奏將我赦回欲我送女進獻彼時心甚不快偶題詩帖於午門而反商此回昏君必點諸侯前來問罪眾將官聽令且將人馬訓練城垣多用滾木炮石以防攻打之虞諸將聽令日夜防維不敢稍懈以待廝殺
話說崇侯虎領五萬人馬即日出兵離了朝歌望冀州進發但見轟天炮響振地鑼鳴轟天炮響汪洋大海起春雷振地鑼鳴萬仞山前丟霹靂幡幢招展三春楊柳交加號帶飄揚七夕彩雲蔽日刀槍閃灼三冬瑞雪重鋪劍戟森嚴九月秋霜蓋地騰騰殺氣鎖天台隱隱紅雲遮碧岸十里汪洋波浪滾一座兵山出土來
大兵正行所過州府縣道非止一日前哨馬來報人馬已至冀州請千歲軍令定奪侯虎傳令安營怎見得東擺蘆葉點鋼槍南擺月樣宣花斧西擺馬閘雁翎刀北擺黃花硬柄弩中央戊己按勾陳殺氣離營四十五轅門下按九宮星大寨暗藏八卦譜
侯虎安下營寨早有報馬報進冀州蘇護問曰是那路諸侯為將探事回曰乃北伯侯崇侯虎蘇護大怒曰若是別鎮諸侯還有他議此人素行不道斷不能以禮解釋不若乘此大破其兵以振軍威且為萬姓除害傳令點兵出城廝戰眾將聽令各整軍器出城一聲炮響殺氣振天城門開處將軍馬一字擺開蘇護大叫曰傳將進去請主將轅門答話探事馬飛報進營侯虎傳令整點人馬只見門旗開處侯虎坐逍遙馬統領眾將出營展兩桿龍鳳繡旗後有長子崇應彪壓住陣腳蘇讓見侯虎飛鳳盔金鎖甲大紅袍玉束帶紫驊騮斬將大刀擔於鞍鞽之上蘇護一見馬上欠身曰賢侯別來無恙不才甲胄在身不能全禮今天子無道輕賢重色不思量留心邦本聽讒佞之言強納臣子之女為妃荒淫酒色不久天下變亂不才自各守邊疆賢侯何故興此無名之師崇侯聽言大怒曰你忤逆天子詔旨題反詩於午門是為賊臣罪不容誅今奉詔問罪則當肘膝轅門尚敢巧言支吾持兵貫甲以騁其強暴哉崇侯回顧左右誰與我擒此逆賊言未了左哨下有一將頭帶鳳翅盔黃金甲大紅袍獅鸞帶青驄馬厲聲而言曰待末將擒此叛賊連人帶馬滾至軍前這壁廂有蘇護之子蘇全忠見那陣上一將當先剌斜裡縱馬搖戟曰慢來全忠認得是偏將梅武梅武曰蘇全忠你父子反叛得罪天子尚不倒戈服罪而強欲抗天兵是自取滅族之禍矣全忠拍馬搖戟劈胸來刺梅武手中斧劈面相迎但見二將陣前交戰鑼鳴鼓響人驚該因世上動刀兵致使英雄相馳騁這個那分上下那個兩眼難睜你拿我凌湮閣上標名我捉你丹鳳樓前畫影斧來戟架繞身一點鳳搖頭戟去斧迎不離腮邊過頂額
兩馬相交二十回合早被蘇全忠一戟剌梅武於馬下蘇護見子得勝傳令擂鼓冀州陣上大將趙丙陳季貞縱馬掄刀殺將來一聲喊起只殺的愁雲蕩蕩旭日輝輝屍橫遍野血濺成渠侯虎麾下金葵黃元濟崇應彪且戰且走敗至十里之外
蘇護傳令鳴金收兵同城到帥府升殿坐下賞勞有功諸將今日雖大破一陣彼必整兵復讎不然定請兵益將冀州必危如之奈何言未畢副將趙丙上前言曰君侯今日雖勝而徵戰似無已時前者題反詩今日殺軍斬將拒敵王命此皆不赦之罪況天下諸侯非止侯虎一人倘朝廷盛怒之下又點幾路兵來冀州不過彈丸之地誠所謂以石投水立見傾危若依末將愚見一不做二不休侯虎新敗不過十里遠近乘其不備人銜枚馬摘轡暗劫營寨殺彼片甲不存方知我等利害然後再尋那一路賢良諸侯依附於彼庶可進退亦可以保全宗社不知君侯尊意何如護聞此言大悅曰公言甚善正合吾意即傳令命子全忠領三千人馬出西門十里五岡鎮埋伏全忠領命而去陳季貞統左營趙丙統右營護自統中營時值黃昏之際卷幡息鼓人皆銜枚馬皆摘轡聽炮為號諸將聽令不表
且言崇侯虎恃才妄作提兵遠伐孰知今日損軍折將心甚羞慚只得將敗殘軍兵收聚扎下行營納悶中軍鬱鬱不樂對眾將曰吾自行軍征伐多年未嘗有敗今日折了梅武損了三軍如之奈何旁有大將黃元濟諫曰君侯豈不知勝敗乃兵家常事想西伯侯大兵不久即至破冀州如反掌耳君侯且省愁煩宜當保重侯虎軍中置酒眾將歡飲不題有詩為證詩曰侯虎提兵事遠徵冀州城外駐行旌三千鐵騎摧殘後始信當年浪得名
且言蘇護把人馬暗暗調出城來只待劫營時至初更已行十里探馬報與蘇護護即傳令將號炮點起一聲響亮如天崩地塌三千鐵騎一齊發喊衝殺進營如何抵當好生利害怎見得黃昏兵到黑夜軍臨黃昏兵到衝開隊伍怎支持黑夜軍臨撞倒寨門焉可立人聞戰鼓之聲惟知愴惶奔走馬聽轟天之炮難分南北東西刀槍亂刺那明上下交鋒將士相迎豈知自家別個濃睡軍東衝西走未醒將怎著頭盔先行官不及鞍馬中軍帥赤足無鞋圍子手東三西四拐子馬南北奔逃劫營將驍如猛虎衝寨軍一似蛟龍著刀的連肩拽背著槍的兩臂流紅逢劍的砍開甲胄遇斧的劈破天靈人撞人自相踐踏馬撞馬遍地屍橫著傷軍哀哀叫苦中箭將咽咽悲聲棄金鼓幡幢滿地燒糧草四野通紅只知道奉命征討誰承望片甲無存愁雲直上九重天一派敗兵隨地擁只見三路雄兵人人敢勇個個爭先一片喊殺之聲衝開七層圍子撞倒八面虎狼
單言蘇護一騎馬一條槍直殺入陣來捉拿崇侯虎左右營門喊聲振地崇侯虎正在夢中聞見殺聲披袍而起上馬提刀衝出帳來只見燈光影裡看蘇護金盔金甲大紅袍玉束帶青驄馬火龍槍大叫曰侯虎休走速下馬受縛拈手中槍劈心刺來崇侯虎落慌將手中刀對面來迎兩馬交鋒正戰時只見這崇侯虎長子應彪帶領金葵黃元濟殺將來助戰崇營左糧道門趙丙殺來右糧道門陳季貞殺來兩家混戰夤夜交兵怎見得徵雲籠地戶殺氣鎖天關天昏地暗排兵月下星前布陣四下裡齊舉火把八方處亂掌燈球那營裡數員戰將廝殺這營中千匹戰馬如龍燈影戰馬火映徵夫燈影戰馬千條烈焰照貔貅火映徵夫萬道紅霞籠懈豸開弓射箭星前月下吐寒光轉背掄刀燈裡火中生燦爛鳴金小校懨懨二目竟難睜擂鼓兒郎漸漸雙手不能舉刀來槍架馬蹄下人頭亂滾劍去戟迎頭盔上血水淋灕錘鞭並舉燈前小校盡傾生斧鐧傷人目下兒郎都喪命喊天振地自相殘哭泣蒼天連叫苦只殺得滿營炮響衝霄漢星月無光鬥府迷
話說兩家大戰蘇護有心劫營崇侯虎不曾防備冀州人馬以一當十金葵正戰早被趙丙一刀砍於馬下侯虎見勢不能支且戰且走有長子應彪保父殺一條路逃走好似喪家之犬漏網之魚冀州人馬凶如猛虎惡似豺狼只殺的屍橫遍野血滿溝渠急忙奔走夜半更深不認路途而行只要保全性命蘇護趕殺侯虎敗殘人馬約二十餘裡傳令鳴金收軍蘇護得全勝回冀州
單言崇侯虎父子領敗兵迤邐望前正走只見黃元濟孫子羽催後軍趕來打馬而行侯虎在馬上叫眾將言曰吾自提兵以來未嘗大敗今被逆賊暗劫吾營黑夜交兵未曾準備以致損折軍將此恨如何不報吾想西伯侯姬昌自在安然違避旨意按兵不動坐觀成敗真是可恨長子應彪答曰軍兵新敗銳氣已失不如按兵不動遣一軍催西伯侯起兵前來接應再作區處侯虎曰我兒所見甚明到天明收住人馬再作別議言末畢一聲炮響喊殺連天只聽得叫崇侯虎快快下馬受死侯虎父子眾將急向前看時見一員小將束發金冠金抹額雙搖兩根雉尾大紅袍金鎖甲銀合馬畫桿戟面如滿月唇若塗朱厲聲大罵崇侯虎吾奉父親之命在此候爾多時可速倒戈受死還不下馬更待何時侯虎大罵曰好賊子你父子謀反忤逆朝廷殺了朝廷命官傷了天子軍馬罪業如山寸磔汝屍倘不足以贖其辜偶爾夤夜中賊奸計輒敢在此耀武揚威大言不慚不日天兵一到汝父子死無葬身之地誰與我拿此反賊黃元濟縱馬舞刀直取蘇全忠全忠用手中戟對面相還兩馬相交一場大戰刮地寒風聲似颯滾滾徵塵飛紫雪駜駜撥撥馬蹄鳴叮叮噹當袍甲結齊心刀砍錦徵袍舉意槍刺連環甲只殺的搖旗小校手連顛擂鼓兒郎槌亂匝
二將酣戰正不分勝負孫子羽縱馬舞叉雙戰全忠全忠大喝一聲刺子羽於馬下全忠復奮勇來戰侯虎侯虎父子雙迎上來戰住全忠全忠抖擻神威好似弄風猛虎攪海蛟龍戰住三將正戰間全忠賣個破綻一戟把崇侯虎護腿金甲挑下了半邊侯虎大驚將馬一夾跳出圍來往外便走崇應彪見父親敗走意急心忙慌了手腳不提防被全忠當心一戟刺來應彪急閃時早中左臂血淋袍甲幾乎落馬眾將急上前架住救得性命望前逃走全忠欲要追趕又恐黑夜之間不當穩便只得收了人馬進城此時天色漸明兩邊來報蘇護護令長子到前殿問曰可曾拿了那賊全忠答曰奉父親將令在五崗鎮埋伏至半夜敗兵方至孩兒奮勇刺死孫子羽挑崇侯虎護腿甲傷崇應彪左臂幾乎落馬被眾將救逃奈黑夜不敢造次追趕故此回兵蘇護曰好了這老賊我兒且自安息不題不知崇侯虎往何路借兵且聽下回分解
詩曰崇君奉敕伐諸侯智淺謀庸枉怨尤白晝調兵輸戰策黃昏劫寨失前籌從來女色多亡國自古權奸不到頭豈是紂王求妲己應知天意屬東周
話說崇侯虎父子帶傷奔走一夜不勝困乏急收聚敗殘人馬十停止存一停俱是帶著重傷侯虎一見眾軍不勝傷感黃元濟轉上前曰君侯何故感歎勝負軍家常事昨夜偶未隄防誤中奸計君侯且將殘兵暫行劄住可發一道催軍文書往西岐催西伯速調兵馬前來以便截戰一則添兵相助二則可復今日之恨耳不知君侯意下如何侯虎聞言沉吟曰姬伯按兵不舉坐觀成敗我今又去催他反便宜了他一個違避聖旨罪名正遲疑間只聽前邊大勢人馬而來崇侯虎不知何處人馬駭得魂不附體魄遶空中急自上馬望前看時只見兩杆旗旛開處見一將面如鍋底海下赤髯兩道白眉眼如金鍍帶九雲烈焰飛獸冠身穿鎖子連環甲大紅袍腰繫白玉帶騎火眼金睛獸用兩柄湛金斧此人乃崇侯虎兄弟崇黑虎也官拜曹州侯侯虎一見是親弟黑虎其心方安黑虎曰聞長兄兵敗特來相助不意此處相逢實為萬幸崇應彪馬上亦欠背稱謝叔父有勞遠涉黑虎曰小弟此來與長兄合兵復往冀州弟自有處彼時大家合兵一處崇黑虎只有三千飛虎兵在先後隨二萬有餘人馬復到冀州城下安營曹州兵在先吶喊叫戰
冀州報馬飛報蘇護今有曹州崇黑虎兵至城下請爺軍令定奪蘇護聞報低頭默默無語半晌言曰黑虎武藝精通曉暢玄理滿城諸將皆非對手如之奈何左右諸將聽護之言不知詳細只見長子全忠上前日兵來將當水來土壓諒一崇黑虎有何懼哉護曰汝年少不諳事體自負英勇不知黑虎曾遇異人傳授道術百萬軍中取上將首級如探囊中之物不可輕覷全忠大叫曰父親長他銳氣滅自己威風孩兒此去不生擒黑虎誓不回來見父親之面護曰汝自取敗勿生後悔全忠那裏肯住翻身上馬開放城門一騎當先厲聲高叫探馬的與我報進中軍叫崇黑虎與我打話
藍旗忙報與二位主帥得知外有蘇全忠討戰黑虎暗喜曰吾此來一則為長兄兵敗二則為蘇護解圍以全吾友誼交情令左右備坐騎即翻身來至軍前見全忠馬上耀武揚威黑虎曰全忠賢侄你可回去請你父親出來我自有話說全忠乃年幼之人不諳事體又聽父親說黑虎梟勇焉肯善回乃大言曰崇黑虎我與你勢成敵國我父親又與你論甚交情速倒戈退收軍饒你性命不然悔之晚矣黑虎大怒曰小畜生焉敢無禮舉湛金斧劈面砍來全忠將手中戟急架相還獸馬相交一場惡戰怎見得二將陣前尋鬥賭兩下交鋒誰敢阻這個似搖頭獅子下山崗那個如擺尾狻猊尋猛虎這一個興心要定錦乾坤那一個實意欲把江山補從來惡戰幾千番不似將軍多英武
二將大戰冀州城下蘇全忠不知崇黑虎幼拜截教真人為師秘授一個葫蘆背伏在脊背上有無限神通全忠只倚平生勇猛又見黑虎用的是短斧不把黑虎放在心上眼底無人自逞己能欲要擒獲黑虎遂把平日所習武藝盡行使出戟有尖有咎九九八十一進步七十二開門騰挪閃賺遲速收放怎見好戟能工巧匠費經營老君爐裹煉成兵造出一根銀尖戟安邦定國正乾坤黃旛展三軍害怕豹尾動戰將心驚沖行營猶如大蟒踏大寨虎蕩羊群休言鬼哭與神嚎多少兒郎輕喪命全憑此寶安天下晝戟長旛定太平
蘇全忠使盡平生精力把崇黑虎殺了一身冷汗黑虎歎曰蘇護有子如此可謂佳兒真是將門有種黑虎把斧一愰撥馬便走就把蘇全忠在馬上笑了一個腰軟骨酥若聽俺父親之言竟為所誤誓拿此人以滅我父之口放馬趕來那裹肯捨緊走緊趕慢走慢追全忠定要成功往前趕有多時黑虎聞腦後金鈴響處回頭見全忠趕來不捨忙把脊梁上紅葫蘆頂揭去念念有詞只見葫蘆裹邊一道黑煙冒出化開如網羅大小黑煙中有噫啞之聲遮天映日飛來乃是鐵嘴神鷹張開口劈面咬來全忠只知馬上英雄那曉得黑虎異術急展戟護其身面坐下馬早被神鷹一嘴把眼啄了那馬跳將起來把蘇全忠跌了個金冠倒掛鎧甲離鞍撞下馬來黑虎傳令拿了眾軍一擁向前把蘇全忠綁縛二臂黑虎掌得勝鼓回營轅門下馬探馬報崇侯虎二老爺得勝生擒反臣蘇全忠轅門聽令侯虎傳令請黑虎上帳見侯虎口稱長兄小弟擒蘇全忠已至轅門侯虎喜不自勝傳令推來不一時把全忠推至帳前蘇全忠立而不跪侯虎大罵曰賊子今已被擒有何理說尚敢倔強抗禮前夜五崗鎮那樣英雄今日惡貫滿盈推出斬首示眾全忠厲聲大罵曰要殺就殺何必作此威福我蘇全忠視死輕如鴻毛只不忍你一班奸賊蠱惑聖聰陷害萬民將成湯基業被你等斷送了但恨不能生啖你等之肉耳侯虎大怒駕日黃口孺子今已被擒尚敢簧舌速令推出斬之方欲行刑轉過崇黑虎言曰長兄暫息雷霆蘇全忠被擒雖則該斬奈他父子皆係朝廷犯官前聞旨意拿解朝歌以正國法況護有女妲己姿貌甚美倘天子終有憐惜之意一朝赦其不臣之罪那時不歸罪于我等是有功而反無功也且姬伯未至我兄弟何苦任其咎不若且將全忠囚禁後營破了冀州擒護滿門解人朝歌請旨定奪方是上策侯虎曰賢弟之言極善只是好了這反賊耳傳令設宴與你二爺賀功按下不表
且言冀州探馬報與蘇護長公子出陣被擒護曰不必言矣此子不聽父言自恃己能今日被擒理之當然但吾為豪傑一場今親子被擒強敵壓境冀州不久為他人所有卻為何來只因生了妲己昏君聽信讒佞使我滿門受禍黎庶遭殃這都是我生此不肖之女以遭此無窮之禍耳倘久後此城一破使我妻女擒往朝歌露面拋頭尸骸殘暴惹天下諸侯笑我為無謀之輩不若先殺其妻女然後自刎庶幾不失丈夫之所為蘇護帶十分煩惱仗劍走進後廳只見小姐妲己盈盈笑臉微吐朱唇口稱爹爹為何提劍進來蘇護一見妲己乃親生之女又非讎敵此劍焉能舉的起蘇護不覺含淚點頭言曰冤家為你兄被他人所擒城被他人所困父母被他人所殺宗廟被他人所有生了你一人斷送我蘇氏一門正感歎間只見左右擊雲板請老爺升殿崇黑虎索戰護傳令各城門嚴加防守准備攻打崇黑虎有異術誰敢拒敵急令眾將上城支起弓弩架起信砲灰瓶滾木之類一應完全
黑虎在城下暗想蘇兄你出來與我商議方可退兵為何懼我反不出戰這是何說沒奈何暫且回兵探馬報與侯虎侯虎道請黑虎上帳坐下就言蘇護閉門不出侯虎曰可架雲梯攻打黑虎曰不必攻打徒費心力今只困其糧道使城內百姓不能得接濟則此城不攻自破矣長兄可以逸待勞俟西伯侯兵來再作區處按下不題
且言蘇護在城內並無一籌可展一路可投真為束手待斃正憂悶間忽聽來報啟君侯督糧官鄭倫候令護歎曰此糧雖來實為無益急叫令來鄭倫到滴水簷前欠背行禮畢倫曰末將路聞君侯反商崇侯奉旨征討因此上未將心懸兩地星夜奔回但不知君侯勝負如何蘇護曰昨因朝商昏君聽信讒言欲納吾女為妃吾以正言諫諍致觸昏君便欲問罪不意費尤二人將計就計赦吾歸國使吾自進其女吾因一時暴躁題詩反商今天子命崇侯虎伐吾連贏他二三陣損軍折將大獲全勝不意曹州崇黑虎將吾子全忠拿去吾想黑虎身有異術勇貫三軍吾非敵手今天下諸侯八百我蘇護不知往何處投托自思至親不過四人長子今已被擒不若先殺其妻女然後自盡庶不使天下後世取笑汝眾將可收拾行裝投往別處任諸公自為成立耳蘇護言罷不勝悲泣鄭倫聽言大叫曰君侯今日是醉了迷了痴了何故說出這等不堪言語天下諸侯有名者西伯姬昌東伯姜桓楚南伯鄂崇禹總八百鎮諸侯一齊都到冀州也不在我鄭倫眼角之內何苦自視卑弱如此末將自幼相從君侯荷蒙提挈玉帶垂腰末將愿效駑駘以盡犬馬蘇護聽倫之言對眾將曰此人催糧路逢邪氣口裏亂談且不但天下八百鎮諸侯只這崇黑虎曾拜異人所傳道術神鬼皆驚胸藏韜略萬人莫敵你如何輕視此人只見鄭倫聽罷按劍大叫曰君侯在上末將不生擒黑虎來見把項上首級納于眾將之前言罷不由軍令翻身出府上了火眼金睛獸使兩柄降魔杵放跑開城排開三千烏鴉兵像一塊烏雲捲地及至營前厲聲高叫曰只叫崇黑虎前來見我
崇營探馬報入中軍啟二位老爺冀州有一將請二爺答話黑虎欠身小弟一往調本部三千飛虎兵一對旗旛開處黑虎一人當先見冀州城下有一簇人馬按北方壬癸水如一片烏雲相似那一員將面如紫棗鬚似金針帶九雲烈焰冠大紅袍金鎖甲玉束帶騎火眼金睛獸兩根降魔杵鄭倫見崇黑虎裝束稀奇帶九雲四獸冠大紅袍連環鎧玉束帶也是金睛獸兩柄湛金斧黑虎認不得鄭倫叫曰冀州來將通名倫曰冀州督糧上將鄭倫也汝莫非曹州崇黑虎擒我主將之子自恃強暴可速獻出我主將之子下馬受縛若道半字立為齏粉崇黑虎大怒罵曰好匹夫蘇護違犯天條有碎骨粉軀之禍你皆是反賊逆黨敢如此大膽妄出浪言催開坐下獸手中斧飛來直取鄭倫鄭倫手中杵急架相還二獸相迎一場大戰但見兩陣咚咚發戰鼓五采旛幢空中舞三軍吶喊助神威慣戰兒郎持弓弩二將齊縱金睛獸四臂齊舉斧共杵這一個怒發如雷烈焰生那一個自小生來性情鹵這一個面如鍋底赤鬚長那一個臉似紫棗紅霞吐這一個蓬萊海島斬蛟龍那一個萬仞山前誅猛虎這一個崑崙山上拜明師那一個八卦爐邊參老祖這一個學成武藝去整江山那一個秘授道術把乾坤補自來也見將軍戰不似今番杵對斧
二獸相交只殺的紅雲慘慘白霧霏霏兩家棋逢對手將遇作家來往有二十四五回合鄭倫見崇黑虎脊背上背一紅葫蘆鄭倫自思主將言此人有異人傳授秘術即此是他法術常言道打人不過先下手鄭倫也曾拜西崑崙度厄真人為師真人知道鄭倫封神榜上有名之士特傳他竅中二氣吸人魂魄凡與將對敵逢之即擒故此著他下山投冀州掙一條玉帶享人間福祿今日會戰鄭倫手中杵在空中一愰後邊三千烏鴉兵一聲喊行如長蛇之勢人人手拿撓鉤個個橫拖鐵索飛雲閃電而來黑虎觀之如擒人之狀黑虎不知其故只見鄭倫鼻竅中一聲響如鐘聲竅中兩道白光噴將出來吸人魂魄崇黑虎耳聽其聲不覺眼目昏花跌了個金冠倒躅鎧甲離鞍一對戰靴空中亂舞烏鴉兵生擒活捉繩縛二臂黑虎半晌方甦定睛看時已被綁了黑虎怒曰此賊好賺眼法如何不明不白將我擒獲只見兩邊掌得勝鼓進城詩曰海島名師授秘奇英雄猛烈世應稀神鷹十萬全無用方顯男兒語不移
且言蘇護正在殿上忽聽得城外鼓響嘆曰鄭倫休矣心甚遲疑只見探馬飛報進來啟老爺鄭倫生擒崇黑虎請令定奪蘇護不知其故心下暗想倫非黑虎之敵手如何反為所擒急傳令令來倫至殿前將黑虎被擒訴說一遍只見眾士卒把黑虎簇擁至階前護急下殿叱退左右親釋其縛跪下言曰護今得罪天下乃無地可容之犯臣鄭倫不諳事體觸犯天威護當死罪崇黑虎答曰仁兄與弟一拜之交未敢忘義今被部下所擒愧身無地又蒙厚禮相看黑虎感恩非淺蘇護尊黑虎上坐命鄭倫眾將來見黑虎曰鄭將軍道術精奇今遇所擒使黑虎終身悅服護令設宴與黑虎二人歡飲護把天子欲進女之事一一對黑虎訴了一遍黑虎曰小弟此來一則為兄失利二則為仁兄解圍不期令郎年紀幼小自恃剛強不肯進城請仁兄答話因此被小弟擒回在後營此小弟實為仁兄也蘇護謝曰此德此情何敢有忘
不言二侯城內飲酒單言報馬進轅門來報啟老爺二爺被鄭倫擒去未知凶吉請令定奪侯虎自思吾弟自有道術為何被擒其時略陣官言二爺與鄭倫正戰之間只見鄭倫把降魔杵一擺三千烏鴉兵一齊而至只見鄭倫鼻子裏兩道白光出來如鐘聲響亮二爺便撞下馬來故此被擒侯虎聽說驚曰世上如何有此異術再差探馬打聽虛實言未畢報西伯侯差官轅門下馬侯虎心中不悅分咐令來只見散宜生素服角帶上帳行禮畢卑職散宜生拜見君侯侯虎曰大夫你主公為何偷安竟不為國按兵不動違避朝廷旨意你主公甚非為人臣之禮今大夫此來有何說話宜生答曰我主公言兵者凶器也人君不得已而用之今因小事勞民傷財驚慌萬戶所過州府縣道調用一應錢糧路途跋涉百姓有征租榷稅之擾軍將有披堅執銳之苦因此我主公使卑職下一紙之書以息烽煙使蘇護進女王廷各罷兵戈不失一殿股肱之意如護不從大兵一至勦叛除奸罪當滅族那時蘇護死而無悔侯虎聽言大笑曰姬伯自知違避朝廷之罪特用此支吾之辭以來自釋吾先到此損將折兵惡戰數場那賊焉肯見一紙之書而獻女也吾且看大夫往冀州見蘇護如何如不依允看你主公如何回旨你且去宜生出營上馬逕到城下叫門城上的報與你主公說西伯侯差官下書城上士卒急報上殿啟爺西伯侯差官在城下口稱上書蘇護與崇黑虎飲酒末散護曰姬伯乃西岐之賢人速令開城請來相見不一時宜生到殿前行禮畢護曰大夫今到敝郡有何見諭宜生曰卑職今奉西伯侯之命前月君候怒題反詩得罪天子當即敕命起兵問罪我主公素知君侯忠義故此按兵未敢侵犯今有書上達君侯望君侯詳察施行宜生錦囊取書獻與蘇護護接書開拆書曰西伯侯姬昌百拜冀州君侯蘇公麾下昌聞率土之濱莫非王臣今天子欲選豔妃凡公卿士庶之家豈得隱匿今足下有女淑德天子欲選入宮自是美事足下竟與天子相抗是足下忤君且題詩午門意欲何為足下之罪已在不赦足下僅知小節為愛一女而失君臣大義昌素聞公忠義不忍坐視特進一言可轉禍為福幸垂聽焉且足下若進女王廷實有三利女受宮闈之寵父享椒房之貴官居國戚食祿千鍾一利也冀州永鎮滿宅無驚二利也百姓無塗炭之苦三軍無殺戮之慘三利也公若執迷三害目下至矣冀州失守宗社無存一害也骨肉有族滅之禍二害也軍民遭兵燹之災三害也大丈夫當捨小節而全大義豈得效區區無知之輩以自取滅亡哉昌與足下同為商臣不得不直言上瀆幸賢侯留意也草草奉聞立候裁決謹啟
蘇護看畢半晌不言只是點頭宜生見護不言乃曰君侯不必猶豫如允以一書而罷兵戈如不從卑職回覆主公再調人馬無非上從天命中和諸侯下免三軍之苦此乃主公一段好意君侯何故緘口無語乞速降號令以便施行蘇護聞言對崇黑虎曰賢弟你來看一看姬伯之書實是有理果是真心為國為民乃仁義君子也敢不如命於是命酒管待散宜生於館舍次日修書贈金帛令先回西岐我隨後便進女朝商贖罪宜生拜辭而去真是一封書抵十萬之師有詩為證詩曰舌辨懸河匯百川方知君義與臣賢數行書轉蘇侯意何用三軍枕戟眠
蘇護送散宜生回西岐與崇黑虎商議姬伯之言甚善可速整行裝以便朝商毋致遲遲又生他議二人欣喜不知其女如何且聽下回分解
抱腹山人楊在集
粵還丹者華池為初也華池之中能生神水上下清靈湛然明靜神水變化潔白如霜號曰白金黃芽次入三陽之精水煮火煉若經九轉變成紫粉號曰紫河車河車之中投汞又經九轉產出真金號曰金公將金公與汞相合金水相見再煉九轉名曰金丹丹者人餌長生老者反少有病自除變凡為仙自然不死夫金丹者須是親傳口訣方識鉛汞鉛者真鉛汞者真汞鉛非黑錫汞非水銀鉛者鉛精汞者朱汞鉛汞交媾產出黃芽黃芽者還丹之祖大藥之基坎戊月鉛內藏真虎離己日汞內藏真龍龍虎會合自成戊己坎水生金離火生木自然四象俱備五行不虧還丹者金木水火土也金者虎也木者龍也火者朱雀也水者玄武也土者四象聚也非用世問金銀銅鐵鉛鍚盥鹵灰霜之類也還丹者鉛汞也鉛得水而無體汞得火而通靈從無生有真鉛因水化而有真汞自火化而成若論真鉛真汞神水華池青龍白虎黃芽白雪河車神室自古以來非口訣不能得解余汾陽西河人也弱冠好道至三十餘年得遇明師親蒙口訣方曉丹經之理洞達幽微之文得見造化之真明了浮沈之妙洎宋皇祐四年十一月八日偶暇纂集諸家丹經節要集成一卷目曰還丹眾仙論以俟同志者云
元始天尊曰杳杳冥冥清靜道昏昏默默太虛宗體性湛然無所住色身都寂一真空又曰混沌未分之時內含真一真一既分清黑為天濁黑為地真一之黑上下往來呼吸不住黑中生精天精氣者日月星也地精氣者鉛與汞也鉛是月魄汞是日魂
道君曰日魂月魄還丹骨髓得陰黑而成白芽砂得陽黑而成金砂金砂入五內霧散如風雨通達於四肢
老君曰外丹生神水之問內丹生法水之際又曰紅鉛黑鉛大丹頭紅鉛入黑是真金紅鉛取精黑取髓解用赤黑藥無比用赤入黑保長年用黑入赤天仙矣赤黑兩般總稱還黑能變化赤能先函谷關邊梁山側老君鐫石留此言
神農曰丹砂水銀是日月之精
氣若在日名日光明砂即太陽之精也若在月為汞即太陰之精也
黃帝九鼎經曰鉛不獨行行必無偶審而用之鉛與汞同一宗能生金華曰美金華也
上皇曰素色人輕薄花粒世重多庚辛但等分銷爍共相和出彩雄雌藥修持在上窠剛柔同一體真比不如他茅君訝曰陰中有陽陽中有陰寒暑相反虎嘯龍昤青黑赤白各居一方不得參差一乃失紀綱陽卻作臣陰乃為王消息在意天道自昌
又曰還中亦無丹丹中復有還無鉛不成丹還丹生在鉛
又曰白雪粉黃金芽不得妙莫饅誇時人不識真黃芽唯知盡認鉛黃花花本是死物焉得到仙家
又神室訝曰天地玄黃鉛白為匡神室上下不離本章考和六一與上同行虛而為賊實乃自防三台五嶽隨繚最強悟之者得失之者狂
龍樹評曰黃龍黑精三十斤得火不飛名最神底小鑪形闊二分上開星路通天津是故白虎作腦黃芽為根經營一周得成黃銀
陰真君曰金華三銷九鍊名日老陰鑄之為鼎學人若修此鼎成丹霞碧霄不難到
又曰若要黃芽先炬鉛腸壬不向火中走陰癸如何得作姻雞抱卵兮須日足蟬到成形殼自分
馬明生金虎訣云黑鉛化黃芽其中數九九變化只三般修到紫陽官黃金無處安
金碧折疑論一不水銀得金華為形同類是龍虎相合故成還丹也金華得金銀為形可為至寶此二者不可得聞也若說金華只莢芽是也
百問論云真人以藥成金銀豈須要母砂子必要成金寶有母又何妨死母是真銀未歸母體豈非理也水銀除黃芽至藥外諸藥難制得也水銀無假阿魏無真諸物莫入黃芽體是水銀感五行之精受正陽之氣年終丹足骨立神全水銀被此制之有何不死若有雜類無此得成
還丹心鏡云鉛含五彩汞吐三花二物合體名曰河車世人迷之竭產傾家至人得訣可涉雲霞又曰汞有墜腰之弊須得真鉛之精若不識真鉛之精歷劫修煉終無所成
元陽子注云白金若要伏火感應只在咫尺之問須是口訣難以書傳
魏伯陽五相類云夫金丹切在理鉛為根根成即芽生芽生即汞伏汞伏即丹成非外物也道人修丹切不得用世問金銀
金丹秘錄云但將九轉鉛精為神室內養金水暫借鉛氣之力也
狐剛子云諸仙皆不說此一味未得變化不為真成也如九轉鉛精伏火未得服食喫者當時便死
抱朴子一寫神仙作成金自欲餌之不綠要富貴也神仙銀亦可餌之即非詐偽也
參同論云金丹無眾藥相成萬鍊而終無伏火經曰丹砂可作金河車可作銀銀則立成成則為真得其此道可以仙身
金丹祕錄云夫鉛性白而內赤之丹砂性赤而內白之以為水雲而霜雪皆天地之氣而以藥作之與真無異矣
太一三使訣云鉛中還有子不必要三黃火兼同如此兼更作黃芽芽中還有子不必母攔遮子中還變母子母亦同然世號涌泉匱此法不虛傳三黃須記著一黑不留言
日華子云黃鉛伏黑鉛白汞聖通玄西澤束南偶束宮姥女賢成親隨日月化道證神仙九鍊丹光曜長生不記年
又曰靈鉛水銀君靈汞火鉛臣鉛之與真汞黃白之要也
太一丹書云以真鉛八兩作合子謂之神室以鵬砂塗燒入汞一斤以水火剋之更不用外匱又從水火相凌辱生玉笑子有五色謂之紫牙丹砂其形有二十四般唯象丘塚形不堪棄之於束流水中
狐剛子神汞論云煉鉛精作黃土將黃土作匱匱中養飛霜作丹土為河車任用覆藉諸丹未成河車不得用之用之無功也
陰真君五相類云鉛若採花即鉛無氣採精即鉛無骨黃芽者三才全骨肉不相離
歌曰水銀一味無他物先為肉兮後為骨骨肉相繼得長存從此河車無了畢如人生男女父母宛然在以表真金本初元存若不悟此文理終無所得也
華池經云配合金銀此定法也備通金石之變只以藥入華池制水銀應手而死在一日之問何以難哉但詳十二華池飛伏去就只將消鹵一味尚制水銀何瓦金銀及十二時也金醞銀醞河車伏水銀也
陰符經注云真鉛中有汞名日虎汞號曰死水銀古仙人云欲得水銀死先須死水銀故曰鉛中死水銀為地也硃砂內水銀是活水銀也修丹須知三汞同興若不知三汞縱解萬般用計並無出世之路須要知三汞者汞汞汞是也
陰真君三丹釋理論云煮鍊不用數洗澤亦無門入鼎須知數真言得火門門用火候別混沌氣難分胎息華池管成人會火門門門不失錯還成胎息身
參同論云硃一變成汞汞二變成雪三變成砂四變成土五變成鉛鉛者金也經云一物含五彩永作仙人祿
陰真君三丹釋論云硃砂有仙士會調赤暈令白以陰伏火不失本體其體亦白名曰白馬牙依此用入混沌四象得不二水也
又曰混沌之氣都在紫宮中養成神化之丹爾亦如人從母胞胎中裹成胎不覺十月成人無異也如會得紫宮已有仙人之號矣紫宮有三或一月成或一日成或一年成用水銀硫黃令伏火是也二名金鼎是一年鉛粉伏火也元氣去處從木而生火火亦歸木乃象其青青為水水得火火得於其青木熙木氣結精曾青相似初調曾青一象春三月採陽和黑運移律呂可得萬物發生至丹若調得曾青亦如陰陽之律呂是元神三丹之大造化也
訣曰混沌五行之祖甲日曾青曾青是木之精精為使使為氣氣為筋亦曰陰中陽陽為日之魂魂為日之精精為陽陽為父父胞衣變白液化白堅冰是陰中之陽也陽為骨因氣生白掖白液為自然名有四世人不悟曾青是火錯用曾青也一曰水水銀為肉之氣氣為血血化毛髮髮為皮膚匡郭之成質三月乃知成形十月而生餘兩箇月沐浴
三宮參鉛訣云烹鉛為餅作金花收餅歸鑪九轉砂金水左調平蚌粉汞液黃漿路不賒元只水銀天上水金生麗水是河車若弄凡鉛多誤世水土相扶是一家
又黃芽歌曰求仙覓黃芽須識真鉛花真正自成者乃可作金砂重飛服一丸騰身入雲霞悠悠天地言外處處是仙家
又曰自然黃芽吐紅花戊己變化成金砂生在玄黃秋石裹時人不悟覓金花
又曰欲得水銀死先須死水銀水銀不先死如何死水銀水銀自相制相制自通靈若用諸雜類終始不成真青龍對白虎朱雀連玄武四物各一方要且相含護終始自相親無時不相顧爾得紫河車白日昇天去
又曰天生自然物通靈誰能測解住三丹田瑩徹五般色見火即鬼隱逢土便能逆真火未必赤真鉛何處黑金銀世雖重至理難調伏四黃及八石究竟氣不足姥女雖柔弱萬人無一得我有五神時威光甚奇特水欲正東流提劍北偃塞青龍欲逃走黃犬當頭撲飲氣成一家吞聲不敢哭漸漸成灰土雄雌遞降伏結作紫河車抽卻黃金毒能救死病苦返老顏如玉抱一正恬和冥心絕嗜欲只服一刀圭綵雲捧兩足
又曰用鉛須得汞相和二姓為親女唱歌煉到紫河車動地白雲相伴鶴來過
又曰青龍白虎合為胎十月懷耽滿始開此是鉛芽真口訣世人何處覓三才
又曰滿市黃芽無所歸世人輕賤作塵泥公卿總是識靈藥只被貪婪渾卻伊
元陽子云五行深妙義難知龍藏虎隱在坎離還丹之術數過百最妙須得金華池
又曰鉛汞一門不可依金丹秘訣聖無知若將世上凡鉛汞終年運火競相持
又曰真陰真陽是真道只在目前何遠討凡流歲歲煉神丹或見青黃自云好
又曰九轉丹砂是欲終開鑪方見藥花紅水火變來俱作土時人何處覓金公
彭君訝曰黑鉛入偃月子時自消散上帶青溪砂下有金花見舉束復起西往來取方便良久不停手黑鉛散青砂猛火炒不歇邊巡變黃花青砂淬胡粉黃花為黃丹世人盡知見不悟將為難萬煉本不易所服宜長安
尹先生受得青丹訝曰女媧煉石成五彩飛上大羅為華蓋碧落空中陰輪生硫黃木精能相配人皇煉銀得長生將離入震就五行十二月遊行九轉金丹本是木中精金翁兩字坎之水飛入艮宮永不起陰陽成質自束方周匝事須歸戊己天地至道莫相傳金銀是吾青丹子審知太上不思議尹喜受得女媧記
金丹歌曰龍虎雖然有二名根元總向一中生時人若覓還丹法只把金精養木精
又曰真空妙義理分明隱在鉛中不顯名辨得黃芽應出世了知白虎定長生
又曰銀為匡郭含三物金作堤防受五行好是華池神水訣時人不曉萬元成
張天師云山石金銀性堅而熱毒作金液而難成亦如鈣糊亦不堪服食消人骨髓若是藥金作液其道必隆黃赤如水服之沖天
陶壇三篇云白金從北方水中變轉成形質至於鍛煉修營成大丹水體不絕故曰壤解為水也
金函玉書云若遇神水黑白相離
金碧入藥火鏡云子明結入金神匱能變形骸色青紫二十八宿合天心此是真鉛能化水
鄭真人傳葛稚川云有物有物可大可久採乎蠶食之前用乎火化之後承湯自上以淋下沃釜虛中而見受日月周旋五伏伺候蠹風疾鼓金汁不走水以沃之從有而入無火以燒之自元而生有素粉委而雪漸黃酥凝而金配提挈意黑反覆衰朽金歟石歟天年地壽展轉不已神趨鬼驟無著於文訣之心口
大道密旨太白金星者金之精也受月之魄含土星之氣而內色黃為金華月氣之感為魄魄屬水遂得金水之氣應北方辰星而生鉛也歲星者木也日之魂水之精黑也其魂赤火也火生木應熒惑之黑而生朱砂朱砂內含木之陰氣故有水銀水銀號日青龍青龍者屬木也辰星者水也水之精傳太白金之氣流精應土又受月之魄而生鉛故鉛產金華金華有五色名曰黃芽水宿之氣降於木而生曾青也熒惑星者火也火之精得木星之黑又傳日之魂流精入土而生朱砂魂屬火生自於木內有陰而生汞火生土土含正陽生雄黃其味甘也鎮星者土也受火土宿之氣含正陽而有雄黃故五星傳受日月之精華輸轉相生自合其道日之正名道父月之正名道母金星號白虎土宿為勾陳水星名玄武木宿應青龍火星為朱雀流黑轉五星
詩曰大藥切須是黃芽鉛汞相
傳出一家修煉分明知次第自然方得號金華金華艮鼎專依法好好為我伏黃芽此者太玄深祕訣得之修煉御雲霞
明道先生論華池曰陰一陽一生南北鉛水汞水出鉛中會得四般玄妙理始見華池赤黑通
金制汞訣曰鉛向鉛中出不虛將來束面拌流朱金華制汞鷓伏雀變作還丹事甚殊
金丹水火圖云欲識丹砂火試看無煙深紫是還丹世人不識真龍虎將謂黃芽有兩般
孟參云留心除是究玄元既悟深機似等閑未說丹靈歸洞府且論神變濟塵寰浮生乍棄榮兼貴處世須知造化問擬把虎龍休制伏奈何寒暑老人顏
又曰且將鉛汞結成砂長養無非在一家不向灰池為白液豈教嚴赤變黃芽金光炤炤中堪惜玉藥顯顯更可誇固濟直須重入鼎莫令陰黑損精華
元君肘後訣云還丹有內外各有三一法內三一者是丹藥外三一者為助佐
長白山人云淮南鍊秋石黃帝美金華秋石元非石金華不是花華從秋裹鍊石向春中葩又訣曰秋石是真鉛金華是黃芽黃芽不離鉛因鉛取精華子母同一處如若在仙家
正隱甲經云此二物用器不用器用質不用質方始是汞中汞鉛中鉛知此者更無惑也
孫真人石壁記曰千經萬論不虛言只說烏金在目前採者不依方位採卻道神仙不肯傳採取鉛精煉取砂不過旬日見河車河車只是烏金造水銀便是還丹道不用烏金與水銀徒費心神空到老
華山石壁記三陽聖石各爭功唯有玄精是大通煉得太陽筋力敗自然姥女不西束
陰真君三丹釋理論云學仙道士幸逢聖教若自天與即莫忘天之恩若得不辜天天必不長其惡若神人與之即不得辜其神人以敬祭而事之若江河淮濟得之即須不得忘其龍池水胎濕化生魚鱉之類若山林石室得之即須不得忘山林石室土地之恩亦須敬祭之若以人師處得之即須不得辜人師敬如父母之恩恭敬而奉之但求道之人心不脫其道即感人天一切鬼神變化遂為善路終不在惡道之中求道之人心如初矣授道之人第一辜天恩第二誑神理第三負師言信行操不至若得服食必當至死何也無德行而食金丹五藏壞爛傳之不得其人殃及子孫
又云皇天無親以匡化人人本無根以法身四氣為根根從心也心本無根取我九轉神丹為根可知萬法皆從藥中而為根本也
呂先生正陽篇云姥女住南方身邊產六陽蟾宮烹玉液坎戶煉瓊漿過去神仙餌今來到我嘗一盃延萬紀物外意翱翔
又曰頓了黃芽理陰陽稟自然
乾坤鑪裹煉日月鼎中煎木產長生汞金烹續命鉛如人明此道立便反童顏
易玄子云真鉛與世鉛清濁地論天若共灰砂雜難教禮義全迷應為下鬼得者是高仙儻問其形質玄中又更玄
又曰姥女號明噹港身住洞房水中聽虎嘯火裹見龍光得者身應貴聞之道亦昌祖師曾有語此是樂中王
海蟾子云海風飄浪颱金船只向其中悟卻玄子母乍逢堪眷戀君臣纔會喜一團圓八方周匝龍行火四位推排虎降泉為報後來修道者煉丹須用水鄉鉛
又曰一片澄清一朵花白芙蓉裹紫丹砂寰中物外應無敵天上人間事莫加金虎乍降潛黑彩火龍初伏變黃芽神明洞徹歸真景不遇奇人不得誇
辨井訣
煉丹井淘成後切不得攪動穢污待水脈定後更須取換滌去滯泉然後任露天通氣星月照之水性既定土黑已收方乃取水煉丹若得石腳青白者是陽脈之水也運丹最急也若值青泥黑壤黃泉赤脈鐵腥味澀有此之象並是水脈交雜陰陽積滯不任煉丹也宜別擇地造之
仙經錄居山法
夫欲登山修真及在世安居須審地宅吉凶當以戊己之日黃書九地三十六音文於白紙上置所居中央以諍盆覆之三宿開而視之青色潤紙則下有死靈之尸白色潤紙大凶赤色則主有驚恐黑色潤紙則下有財寶黃色潤紙則大吉紫色潤紙必獲神仙若都不異正止可三年互安過此必折傷矣
造鑪法
於甲子旬中取戊申日於西南申地取爭土先壘築土為壇壇高三層鑪分八面而有八門門上有隔隔上安鼎水鼎在上藥鼎在下水鼎露口以進其水用蓋蓋之鑪身長二尺一寸闊一尺六寸中心明闊一尺三寸厚三寸前開火門高五寸闊四寸後留一竅以泄火黑如鼇有突
火候訣一月六候五日為一候日數法如後
初候第一日直符一兩二日半三十時加至二兩六十時
第二候三兩二日半三十時加至四兩六十時
第三候五兩二日半三十時加至六兩六十時
第四候不加不臧只用六兩二日半三十時卻退至五兩六十時
第五候用四兩二日半三十時退至三兩六十時
第六候用二兩二日半三十時退至一兩六十時
六候直符進退一月法列之如後周而復始至第二月初起火加至二兩三十時加至三兩六十時每到逐月至九箇月須各加一兩至九月加至九兩為定故云陽九陰九更不加也直至三年九年更不加也只
依此法
起火須用甲子日起日火順行時火逆行子後午前分黑到月終每一月加一兩火每年加火一兩水星直日加火火星直日減水
辨真鉛汞訣
夫鉛者取上銀初煉去鉛者一斤臨爐充用汞者取芙蓉箭鏃大塊砂半斤臨爐充用鉛謂之白虎汞謂之青龍此辨鉛汞之理也
辨華池匹配訣
華池匹配會合一元其鉛汞丹砂得火則化得醉則姪真人之制以醉合之以火化之是以造千日米醉澄清用煮合其鉛汞丹砂其制則妮
辨伏鉛汞訣
鉛能伏丹砂非娌不就丹砂能伏銀非銀不化汞能娌鉛非火不合火能化物非醉不妮
辨入爐訣
以鉛為地地須得三以汞為澤一可兼三以丹砂為種種二為式以醉為耕耕十是并以火為受半之為精以器為倉固濟乃成砂成鉛契入與砂并返還于元傾汞不停本法自然何衛而興百日之中達神仙之情
砂中抽汞訣
光明砂一斤末之取筋竹筒節密處留三節上一節開孔子如彈子大中一節開孔子如飭頭大容汞流下之處於中節孔子上先布蠟紙兩重蠟紙上放朱砂末入了筒上以麻皮緊縛訖將其竹筒入飯蒸一日然後以六一泥包裹可厚三分埋入地中令竹筒與地面平筒周迴緊築勿令漏泄其氣便積薪燒其筒口上一伏時使火力透其筒上節汞即流下入下節中分毫不折如忽火小汞出未盡灰尚重猶有黑紫依前更燒之令其汞合本數及十四兩足即止紅馬芽砂白馬芽砂紫靈光砂等抽汞一准此訣餘法非也
出丹火毒訣
入丹藥在薄磁瓶中黃蠣固口了上更用油丹絹裹卻牢擊定下玲泉中二七日取出坐瓶入重湯中煮一日出卻玲氣後取出殺研如鈣用楮汁為丸棗肉亦得丸蒙豆大小每服一丸井華水下半月後加至二丸到三十日後加至三丸更不得加之先將藥七粒祭天七粒祭地七粒祭星辰然後沐浴齋戒潔淨絕嗜欲乃可得餌丹每服早旦面束或立或坐服之
服食金丹應驗候
初服丹砂令人四肌無力腰膝沈重臍下結痛口中常有臭黑牙齒動搖腥血滿口夜問焦渴或吐或逆日有微利飲食無味漸漸贏瘦眼目勞悶精神恍惚身上瘡腫遍身疼痛身上長似蟲行口中生瘡此者並是驅逐諸病或咽喉澀痛胸膈黑悶下利青黃惡水如蝦蛛衣及似葵菜汁或似紫草汁腰問停滯或下眾蟲或皮膚腫筋脈跳掣或緩或急旬日之問風毒漸出或腹內嗚吼下利肉塊此是藥攻擊宿疾直候若飢即喫淡鈣湯餅一兩頓或喫解丹藥毒馭丹散
麥門冬天門冬並去心各四兩乾地
黃五兩甘草一兩人參三兩袂苓二兩紫苑二兩半去蘆頭並地榆三兩半大赭海藻各一兩半山梔子四兩半
右件藥為散每服二錢米飲調隨丹喫下
三尸欲退候
三尸欲退之時令人煩躁欲似發狂精神恍惚或驚或悸或夢毒蛇虎狼吞咬或墜山巖或逢冤鑼或與親愛別離如此是兆也其三尸鬼離人覺有此候即須寬忍自適意節志怒但濃煎甘草湯喫一兩碗微汗出即無諸動也
三尸鬼去身候
若三尸鬼去後自覺少人我無念無慮頓臧嗜欲心神喜悅即是藥神應候扶助之象也
換骨皮膚候
服藥後若有故疾之處盡皆發動或生瘡腫微有腥血瘢痕分明如此並是久積毒黑散出皮膚受藥薰蒸之證驗也
變顏貌藥生齒候
服丹千日顏貌漸嫩牙齒動搖牙關急悶即是換穀齒而生藥齒或然頭面癢徹心髓耳眉盡生毛此是毛根得藥力也服丹三年宿疾皆除骨肉膩滑髭鬢變黑血脈大通顏色改易齒落重生耳目分明筋脈益強服丹三年日滿骨髓黑血充盛顏貌如童南宮度名北斗落籍萬神敬仰龍虎來欽腸化為金體如寒玉身變仙材通神達聖自然輕舉寒暑不侵與天地齊畢
又出火毒法
五加皮地榆餘甘子已上各一斤硝石甘草各四兩
右件藥共檮羅為末和丹以水同煮旋旋添水煮七日七夜取出入寒泉中一月日即入牛乳中煮一日後又入瓶以重湯煮一七日取出候乾細研極細以棗肉丸之
又法
以火炙甘草含化嚥津液漸漸解之更煎甘草湯放玲喫亦得解之
又法
立春前於天庭中用瓷器物收雪為水煮之屋上者不堪
又法
入藥於竹筒中筒須刮去青皮用生絹布重重裹筒頭坐於鍋中須滿著黑豆不得令豆沒了筒口旋旋添水煮之三伏時其筒中又以湯化蜜著入重湯煮之耗即添勿令筒側如此日足即出以水飛過棗肉丸麻子大空心津下二丸
欽定四庫全書
經濟類編卷一
明馮琦馮瑗撰
帝王類一
君道二十四則
周亢倉楚君道篇始生之者天地養成之者人也能養天之所生而物攖之謂之天子天子之動也以全天氣故此官之所以自立也立官者以全生也今代之惑主多官而反以生失所以為立之本矣草鬱為腐樹鬱為蠧人鬱為病國鬱百慝竝起危亂不禁所謂國鬱者主悳不下宣人欲不上逹也是故聖王貴忠臣正士為其敢直言而决鬱塞也尅己復禮賢良自至君耕后蚕蒼生自化由是言之賢良正可待不可求求得非賢也蒼生正可化不可刑刑行非理也堯舜有為人主之勤旡為人主之欲故天下各得濟其欲有為人主之位旡為人主之心故天下各得肆其心士有天下人愛之而主不愛者有主獨愛之而天下人不愛者用天下人愛者天下安用主獨愛者天下危人主安可以自放其愛憎哉由是重天下者當制其情所謂天下者謂其有㸘萬物也所謂有邦國者謂其有人衆也夫國以人為本人安國安故憂國之主務求理人之術玉之所以難辨者謂其有怪石也金之所以難辨者謂其有鍮石也今夫以隼翼而被之鷃視不明者正以為隼明者視之乃鷃也今夫小人多誦經籍方書或學竒技通說而被以青紫章服使愚者聼而眎之正為君子明者而眎之乃小人也故人主誠明以言取人理也以才取人理也以行取人理也人主不明以言取人亂也以才取人亂也以行取人亂也夫聖人之用人也貴耳不聞之功目不見之功口不可道之功而百姓暢然自理矣若人主貴耳聞之功則天下之人運貨逐利而市譽矣貴目見之功則天下之人恢形異蓺而争進矣貴可道之功則天下之人習舌調吻而飾辭矣使天下之人市譽争進飾辭見逹則政敗矣人主皆知鏡之明己也而惡士之明己也鏡之明己也功細士之明己也功大知其細失其大不知類矣於虖人主清心省事人臣恭儉守職太平立致矣而代主或難之吾所不知也若人主方寸之地不明不斷天地之宜四海之內動植㸘類咸失其道矣以耳目取人者官多而政亂以心慮取人者官少而政清是知循理之代務求不可見不可聞之材澆危之代務取可聞可見之材於虖人主豈知哉以耳目取人人皆敓攘奪以買譽以心慮取人人皆靜正以勤徳吏靜正以勤悳則不言而自化吏敓以買譽則刑之而不畏代主豈不知哉荀況君道篇有亂君無亂國有治人無治法合符節別契劵者所以為信也上好權謀則臣下百吏誕詐之人乗是而後欺探籌投鉤者所以為公也上好曲私則臣下百吏乗是而後偏衡石稱縣者所以為平也上好傾覆則臣下百吏乗是而後險斗斛敦㮣者所以為嘖也上好貪利則臣下百吏乗是而後鄙豐取刻與以無度取於民今人主有大患使賢者為之則與不肖者規之使知者慮之則與愚者論之使修士行之則與汙邪之人疑之是猶立直木而恐其影之枉也故人主有私人以金石珠玉無私人以官職事業是何也曰本不利於所私也四鄰諸侯之相與不可以不相接也然而不必相親也故人主必將有足使喻志决疑於逺方者然後可其辨說足以解煩其智慮足以决疑其齊㫁足以距難不還秩不反君然而應薄扞患足以持社稷然後可夫是之謂國具知隆禮義之為尊君也知好士之為美名也知愛民之為安國也知有常法之為一俗也知尚賢使能之為長功也知務本禁末之為多材也知無與下争之為便於事也知明制度權物稱用之為不泥也是卿相輔佐之材未及君道也能論官此三材者是人主之道也
莊周天道篇天道運而無所積故萬物成帝道運而無所積故天下歸聖道運而無所積故海內服明於天通於聖六通四辟於帝王之徳者其自為也昧然無不靜者矣聖人之靜也非曰靜也善故靜也萬物無足以鐃心者故靜也水靜則明燭鬚眉平中准大匠取法焉水靜猶明而況精神聖人之心靜乎天地之鍳也萬物之鏡也夫虛靜恬淡寂漠無為者天地之平而道徳之至故帝王聖人休焉休則虛虚則實實者倫矣虚則靜靜則動動則得矣靜則無為無為也則任事者責矣無為則俞俞俞俞者憂患不能處年壽長矣夫虛靜恬淡寂漠無為者萬物之本也夫帝王之徳以天地為宗以道徳為主以無為為常無為也則用天下而有餘有為也則為天下用而不足故古之人貴夫無為也上無為也下亦無為也是下與上同德下與上同徳則不臣下有為也上亦有為也是上與下同道上與下同道則不主上必無為而用天下下必有為為天下用此不易之道也故古之王天下者知雖落天地不自慮也辯雖彫萬物不自說也能雖窮海內不自為也天不産而萬物化地不長而萬物育帝王無為而天下功故曰莫神於天莫富於地莫大於帝王故曰帝王之徳配天地此乗天地馳萬物而用人羣之道也本在於上末在於下要在於主詳在於臣三軍五兵之運徳之末也賞罰利害五刑之辟敎之末也禮法度數刑名比詳治之末也鐘鼓之音羽毛之容樂之末也哭泣衰絰隆殺之服哀之末也此五末者須精神之運心術之動然後從之者也末學者古人有之而非所以先也君先而臣從父先而子從兄先而弟從長先而少從男先而女從夫先而婦從夫尊卑先後天地之行也故聖人取象焉天尊地卑神明之位也春夏先秋冬後四時之序也萬物化作萌區有狀盛衰之殺變化之流也夫天地至神而有尊卑先後之序而况人道乎宗廟尚親朝廷尚爵鄉黨尚齒行事尚賢大道之序也語道而非其序者非其道也語道而非其道者安取道是故古之明大道者先明天而道徳次之道徳已明而仁義次之仁義已明而分守次之分守已明而形名次之形名已明而因任次之因任已明而原省次之原省已明而是非次之是非已明而賞罰次之賞罰已明而愚知處宜貴賤履位仁賢不肖襲情必分其能必由其名以此事上以此畜下以此治物以此修身知謀不用必歸其天此之謂太平治之至也故書曰有形有名形名者古人有之而非所以先也古之語大道者五變而形名可舉九變而賞罰可言也驟而語形名不知其本也驟而語賞罰不知其始也倒道而言迕道而說者人之所治也安能治人驟而語形名賞罰此有知治之具非知治之道可用於天下不足以用天下此之謂辯士一曲之人也禮㳒數度形名比詳古人有之此下之所以事上非上之所以蓄下也昔者舜問於堯曰天王之用心何如堯曰吾不敖無告不廢窮民苦死者嘉孺子而哀婦人此吾所以用心已舜曰美則美也而未大也堯曰然則何如舜曰天徳而出寜日月照而四時行若晝夜之有經雲行而雨施矣堯曰膠膠擾擾乎子天之合也我人之合也夫天地者古之所大也而黄帝堯舜之所共美也故古之王天下者奚為哉天地而已矣桓公讀書於堂上輪扁斵輪於堂下釋椎鑿而上問桓公曰敢問公之所讀為何言邪公曰聖人之言也曰聖人在乎公曰已死矣曰然則君之所讀者古人之糟魄已夫桓公曰寡人讀書輪人安得議乎有說則可無說則死輪扁曰臣也以臣之事觀之斵輪徐則甘而不固疾則苦而不入不徐不疾得之於手而應於心口不能言有數存焉於其間臣不能以喻臣之子臣之子亦不能受之於臣是以行年七十而老斵輪古之人與其不可傳也死矣然則君之所讀者古人之糟魄已夫
管仲君臣篇是故君人也者無貴如其言臣人也者無愛如其力言下力上而臣主之道畢矣是故主畫之相守之相畫之官守之官畫之民役之則又有符節印璽典法筴籍以相揆也此明公道而滅姦偽之術也論材量能謀徳而舉之上之道也專意一心守職而不勞下之事也為人君者下及官中之事則有司不任為人臣者上共專於上則人主失威是故有道之君正其徳以蒞民而不言智能聰明智能聰明者下之職也所以用智能聰明者上之道也上之人明其道下之人守其職上下之分不同任而復合為一體是故知善人君也身善人役也君身善則不公矣人君不公嘗惠於賞而不忍於刑是國無法也治國無法則民朋黨而下比飾巧以成其私法制有常則民不散而上合竭情以納其忠是以不言智能而順事治國患解大臣之任也不言於聰明而善人舉姦偽誅視聼者衆也是以為人君者坐萬物之原而官諸生之職者也選賢論材而待之以法舉而得其人坐而收其福不可勝收也官不勝任奔走而奉其敗事不可勝救也而國未嘗乏於勝任之士上之明適不足以知之是以明君審知勝任之臣者也故曰主道得賢材遂百姓治治亂在主而已矣故曰主身者正徳之本也官治者耳目之制也身立而民化徳正而官治治官化民其要在上是故君子不求於民是以上及下之事謂之矯下及上之事謂之勝為上而矯悖也為下而勝逆也國家有悖逆反忤之行有土主民者失其紀也將與之惠厚不能供將殺之嚴威不能振嚴威不能振惠厚不能供聲實有間也有善者不留其賞故民不私其利有過者不宿其罰故民不疾其威威罰之制無踰於民則人歸親于上矣如天雨然澤下尺生上尺是以官人不官事人不事獨立而無稽者人主之位也先王之在天下也民比之神明之徳先王善牧之於民者也夫民別而聼之則愚合而聼之則聖雖有湯武之徳復合於市人之言是以明君順人心安情性而發於衆心之所聚是以令出而不稽刑設而不用先王善與民為一體與民為一體則是以國守國以民守民也然則民不便為非矣雖有明君百歩之外聼而不聞間之堵墻窺而不見也而名為明君者君善用其臣臣善納其忠也
七臣七主篇或以平虛請論七主之過得六過一是以還自鏡以知得失以繩七臣得六過一是嗚呼美哉成事疾申主任勢守數以為常周聴近逺以續明皆要審則法令固賞罰必則下服度不備待而得和則民反素也惠主豐賞厚賜以竭藏赦姦縱過以傷法藏竭則主權衰法傷則姦門闓故曰泰則反敗矣侵主好惡反法以自傷喜決難知以塞明從狙而好小察事無常而法令申不啎午則國失勢芒主目伸五色耳常五聲四隣不計司聲不聴則臣下恣行而國權大傾不啎則所惡及身勞主不明分職上下相干臣主同則刑振以豐豐振以刻去之而亂臨之而殆則後世何得振主喜怒無度嚴誅無赦臣下振怒不知所錯則人反其故不啎則法數日衰而國失固芒主通人情以質疑故臣下無信盡自治其事則事多多則昬昬則緩急俱植不啎則見所不善餘力自失而罰故主虞而安吏肅而嚴民樸而親官無邪吏朝無姦臣下無侵争世無刑民
心術篇心之在體君之位也九竅之有職官之分也心處其道九竅循理嗜欲充溢目不見色耳不聞聲故曰上離其道下失其事毋代馬走使盡其力毋代鳥飛使弊其羽翼毋先物動以觀其則動則失位靜乃自得道不逺而難極也與人竝處而難得也虛其欲神將入舎掃除不潔神乃留處人皆欲智而莫索其所以智乎智乎智乎投之海外無自奪求之者不得處之者夫正人無求之也故能虛無虛無無形謂之道化育萬物謂之徳君臣父子人間之事謂之義登降揖讓貴賤有等親疏之體謂之禮簡物小未一道殺僇禁誅謂之法大道可安而不可說直人之言不義不顧不出於口不見於色四海之人又孰知其則天曰虛地曰靜乃不伐潔其宫開其門去私毋言神明若存紛乎其若亂靜之而自治強不能徧立智不能盡謀物固有形形固有名名當謂之聖人故必知不言無為之事然後知道之紀殊形異勢不與萬物異理可以為天下始人之可殺以其惡死也其可不利以其好利也是以君子不怵乎好不廹乎惡恬愉無為去智與故其應也非所設也其動也非所取也過在自用罪在變化是故有道之君其處也若無知其應物也若偶之靜因之道也
牧民篇以家為鄉鄉不可為也以鄉為國國不可為也以國為天下天下不可為也以家為家以鄉為鄉以國為國以天下為天下毋曰不同生逺者不聴毋曰不同鄉逺者不行毋曰不同國逺者不從如地如天何私何親如日如月唯君之節御民之轡在上之所䝿道民之門在上之所先召民之路在上之所好惡故君求之則臣得之君嗜之則臣食之君好之則臣服之君惡之則臣匿之毋蔽汝惡毋異汝度賢者將不汝助言室滿室言堂滿堂是謂賢王天下不患無臣患無君以使之天下不患無財患無人以分之故知時者可立以為長無私者可置以為政審於時察於用而能備官者可奉以為君也緩者後于事吝于財者失所親信小人者失士
水地篇地者萬物之本原諸生之根莞也美惡賢不肖愚俊之所生也水者地之血氣如筋脉之通流者也故曰水具材也何以知其然也曰夫水淖弱以濟而好灑人之惡仁也視之黒而白精也量之不可使概至滿而止正也唯無不流至平而止義也人皆赴髙已獨赴下卑也卑也者道之室王者之噐也而水以為都居凖也者五量之宗也素也者五色之質也淡也者五味之中也是以水者萬物之凖也諸生之淡也違非得失之質也是以無不滿無不居也集於天地而藏於萬物産於金石集於諸生故曰水神集於草木根得其度華得其數實得其量鳥獸得之形體肥大羽毛豐茂文理明著萬物莫不盡其幾反其常者水之內度適也
呂覽圜道篇天道圜地道方聖王法之所以立上下何以說天道之圜也精氣一上一下圜周復雜無所稽留故曰天道圜何以說地道之方也萬物殊類殊形皆有分職不能相為故曰地道方主執圜臣處方方圜不易其國乃昌日夜一周圜道也月躔二十八宿軫與角屬圜道也精行四時一上一下各與遇圜道也物動則萌萌而生生而長長而大大而成成乃衰衰乃殺殺乃藏圜道也雲氣西行云云然冬夏不輟水泉東流日夜不休上不竭下不漏小為大重為輕圜道也黃帝曰帝無常處也有處者乃無處也以言不刑蹇圜道也人之竅九一有所居則八虛八虛甚久則身斃故唯而聴唯止聴而視聴止以言說一一不欲留留運為敗圜道也一也齊至貴莫知其原莫知其端莫知其始莫知其終而萬物以為宗聖王法之以令其以定其正以出號令令出於主口官職受而行之日夜不休宣通下究瀸於民心遂於四方還周復歸至于主所圜道也令圜則可不可善不善無所擁矣無所擁者主道通也故令者人主之所以為命也賢不肖安之危之所定也人之有形體四枝其能使之也為其感而必知也感而不知則形體四枝不使矣人臣亦然號令不感則不得而使矣有之而不使不若無有主也者使非有者也舜禹湯武皆然先王之立髙官也必使之方方則分定分定則下不相隱堯舜賢主也皆以賢者為後不肯與其子孫猶若立官必使之方今世之人主皆欲世勿失矣而與其子孫立官不能使之方以私欲亂之也何哉其所欲者之逺而所知者之近也今五音之無不應也其分審也宮徵商羽角各處其處音皆調勻不可以相違此所以不受也賢主之立官有似於此百官各處其職治其事以待主主無不安矣以此治國國無不利矣以此備患患無由至矣
