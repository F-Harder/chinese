秦川雄帝宅函谷壯皇居綺殿千尋起離宮百雉餘連薨遙接漢飛觀迥淩虛雲日隱層闕風煙出綺疏岩廊罷機務崇文聊駐輦玉匣啟龍圖金繩披鳳篆韋編斷仍續縹帙舒還卷對此乃淹留欹案觀墳典移步出詞林停輿欣武宴雕弓寫明月駿馬疑流電
驚雁落虛弦啼猿悲急箭閱賞誠多美於茲乃忘倦鳴笳臨樂館眺聽歡芳節急管韻朱弦清歌凝白雪彩鳳肅來儀玄鶴紛成列去茲鄭衛聲雅音方可悅芳辰追逸趣禁苑信多奇橋形通漢上峰勢接雲危煙霞交隱映花鳥自參差何如肆轍跡萬里賞瑤池
飛蓋去芳園蘭橈遊翠渚萍間日彩亂荷處香風舉桂楫滿中川弦歌振長嶼豈必汾河曲方為歡宴所落日雙闕昏回輿九重暮長煙散初碧皎月澄輕素搴幌玩琴書開軒引雲霧斜漢耿層閣清風搖玉樹歡樂難再逢芳辰良可惜玉酒泛雲罍蘭殽陳綺席
千鐘合堯禹百獸諧金石得志重寸陰忘懷輕尺璧建章歡賞夕二八盡妖妍羅綺昭陽殿芬芳玳瑁筵佩移星正動扇掩月初圓無勞上懸圃即此對神仙以茲遊觀極悠然獨長想披卷覽前蹤撫躬尋既往望古茅茨約瞻今蘭殿廣人道惡高危虛心戒盈蕩
奉天竭誠敬臨民思惠養納善察忠諫明科慎刑賞六五誠難繼四三非易仰廣待淳化敷方嗣雲亭響塞外悲風切交河冰已結瀚海百重波陰山千里雪迥戍危烽火層巒引高節悠悠卷旆旌飲馬出長城寒沙連騎跡朔吹斷邊聲胡塵清玉塞羌笛韻金鉦
絕漠干戈戢車徒振原隰都尉反龍堆將軍旋馬邑揚麾氛霧靜紀石功名立荒裔一戎衣靈台凱歌入執契靜三邊持衡臨萬姓玉彩輝關燭金華流日鏡無為宇宙清有美璿璣正皎佩星連景飄衣雲結慶戢武耀七德升文輝九功煙波澄舊碧塵火息前紅
霜野韜蓮劍關城罷月弓錢綴榆天合新城柳塞空花銷蔥嶺雪縠盡流沙霧秋駕轉兢懷春冰彌軫慮書絕龍庭羽烽休鳳穴戍衣宵寢二難食旰餐三懼翦暴興先廢除凶存昔亡圓蓋歸天壤方輿入地荒孔海池京邑雙河沼帝鄉循躬思勵己撫俗愧時康
元首佇鹽梅股肱惟輔弼羽賢崆嶺四翼聖襄城七澆俗庶反淳替文聊就質已知隆至道共歡區宇一條風開獻節灰律動初陽百蠻奉遐贐萬國朝未央雖無舜禹跡幸欣天地康車軌同八表書文混四方赫奕儼冠蓋紛綸盛服章羽旄飛馳道鐘鼓震岩廊
組練輝霞色霜戟耀朝光晨宵懷至理終愧撫遐荒壽丘惟舊跡酆邑乃前基粵予承累聖懸弧亦在茲弱齡逢運改提劍郁匡時指麾八荒定懷柔萬國夷梯山咸入款駕海亦來思單于陪武帳日逐衛文䪥端扆朝四岳無為任百司霜節明秋景輕冰結水湄
芸黃遍原隰禾穎積京畿共樂還鄉宴歡比大風詩代馬依朔吹驚禽愁昔叢況茲承眷德懷舊感深衷積善忻餘慶暢武悅成功垂衣天下治端拱車書同白水巡前跡丹陵幸舊宮列筵歡故老高宴聚新豐駐蹕撫田畯回輿訪牧童瑞氣縈丹闕祥煙散碧空
孤嶼含霜白遙山帶日紅於焉歡擊築聊以詠南風昔年懷壯氣提戈初仗節心隨朗日高志與秋霜潔移鋒驚電起轉戰長河決營碎落星沉陣卷橫雲裂一揮氛沴靜再舉鯨鯢滅于茲俯舊原屬目駐華軒沉沙無故跡減灶有殘痕浪霞穿水淨峰霧抱蓮昏
世途亟流易人事殊今昔長想眺前蹤撫躬聊自適新豐停翠輦譙邑駐鳴笳園荒一徑斷苔古半階斜前池消舊水昔樹發今花一朝辭此地四海遂為家金輿巡白水玉輦駐新豐紐落藤披架花殘菊破叢葉鋪荒草蔓流竭半池空紉佩蘭凋徑舒圭葉翦桐
昔地一蕃內今宅九圍中架海波澄鏡韜戈器反農八表文同軌無勞歌大風慨然撫長劍濟世豈邀名星旗紛電舉日羽肅天行遍野屯萬騎臨原駐五營登山麾武節背水縱神兵在昔戎戈動今來宇宙平崤函稱地險襟帶壯兩京霜峰直臨道冰河曲繞城
古木參差影寒猿斷續聲冠蓋往來合風塵朝夕驚高談先馬度偽曉預雞鳴棄繻懷遠志封泥負壯情別有真人氣安知名不名翠野駐戎軒盧龍轉征旆遙山麗如綺長流縈似帶海氣百重樓岩松千丈蓋茲焉可遊賞何必襄城外玄兔月初明澄輝照遼碣
映雲光暫隱隔樹花如綴魄滿桂枝圓輪虧鏡彩缺臨城卻影散帶暈重圍結駐蹕俯九都停觀妖氛滅碧原開霧隰綺嶺峻霞城煙峰高下翠日浪淺深明斑紅妝蕊樹圓青壓溜荊跡岩勞傅想窺野訪莘情巨川何以濟舟楫佇時英韶光開令序淑氣動芳年
駐輦華林側高宴柏梁前紫庭文佩滿丹墀袞紱連九夷簉瑤席五狄列瓊筵娛賓歌湛露廣樂奏鈞天清尊浮綠醑雅曲韻朱弦粵余君萬國還慚撫八埏庶幾保貞固虛己厲求賢未央初壯漢阿房昔侈秦在危猶騁麗居奢遂役人豈如家四海日宇罄朝倫
扇天裁戶舊砌地翦基新引月擎宵桂飄雲逼曙鱗露除光炫玉霜闕映雕銀舞接花梁燕歌迎鳥路塵鏡池波太液莊苑麗宜春作異甘泉日停非路寢辰念勞慚逸己居曠返勞神所欣成大廈宏材佇渭濱楚王雲夢澤漢帝長楊宮豈若因農暇閱武出轘嵩
三驅陳銳卒七萃列材雄寒野霜氛白平原燒火紅雕戈夏服箭羽騎綠沉弓怖獸潛幽壑驚禽散翠空長煙晦落景灌木振嚴風所為除民瘼非是悅林叢烈烈寒風起慘慘飛雲浮霜濃凝廣隰冰厚結清流金鞍移上苑玉勒騁平疇旌旗四望合罝羅一面求
楚踣爭兕殪秦亡角鹿愁獸忙投密樹鴻驚起礫洲騎斂原塵靜戈回嶺日收心非洛汭逸意在渭濱遊禽荒非所樂撫轡更招憂披襟眺滄海憑軾玩春芳積流橫地紀疏派引天潢仙氣凝三嶺和風扇八荒拂潮雲布色穿浪日舒光照岸花分彩迷雲雁斷行
懷卑運深廣持滿守靈長有形非易測無源詎可量洪濤經變野翠島屢成桑之罘思漢帝碣石想秦皇霓裳非本意端拱且圖王春搜馳駿骨總轡俯長河霞處流縈錦風前漾卷羅水花翻照樹堤蘭倒插波豈必汾陰曲秋雲發棹歌重巒俯渭水碧嶂插遙天
出紅扶嶺日入翠貯岩煙疊松朝若夜複岫闕疑全對此恬千慮無勞訪九仙高軒曖春色邃閣媚朝光彤庭飛彩旆翠幌曜明璫恭己臨四極垂衣馭八荒霜戟列丹陛絲竹韻長廊穆矣熏風茂康哉帝道昌繼文遵後軌循古鑒前王草秀故春色梅豔昔年妝
巨川思欲濟終以寄舟航憑軒俯蘭閣眺矚散靈襟綺峰含翠霧照日蕊紅林鏤丹霞錦岫殘素雪斑岑拂浪堤垂柳嬌花鳥續吟連甍豈一拱眾幹如千尋明非獨材力終藉棟樑深彌懷矜樂志更懼戒盈心愧制勞居逸方規十產金寒隨窮律變春逐鳥聲開
初風飄帶柳晚雪間花梅碧林青舊竹綠沼翠新苔芝田初雁去綺樹巧鶯來晚霞聊自怡初晴彌可喜日晃百花色風動千林翠池魚躍不同園鳥聲還異寄言博通者知予物外志一朝春夏改隔夜鳥花遷陰陽深淺葉曉夕重輕煙哢鶯猶響殿橫絲正網天
佩高蘭影接綬細草紋連碧鱗驚棹側玄燕舞簷前何必汾陽處始複有山泉夏律昨留灰秋箭今移晷峨嵋岫初出洞庭波漸起桂白髮幽岩菊黃開灞涘運流方可歎含毫屬微理寒驚薊門葉秋發小山枝松陰背日轉竹影避風移提壺菊花岸高興芙蓉池
欲知涼氣早巢空燕不窺爽氣浮丹闕秋光澹紫宮衣碎荷疏影花明菊點叢袍輕低草露蓋側舞松風散岫飄雲葉迷路飛煙鴻砌冷蘭凋佩閨寒樹隕桐別鶴棲琴裏離猿啼峽中落野飛星箭弦虛半月弓芳菲夕霧起暮色滿房櫳山亭秋色滿岩牖涼風度
疏蘭尚染煙殘菊猶承露古石衣新苔新巢封古樹曆覽情無極咫尺輪光暮朝光浮燒野霜華淨碧空結浪冰初鏡在徑菊方叢約嶺煙深翠分旗霞散紅抽思滋泉側飛想傅岩中已獲千箱慶何以繼熏風碧昏朝合霧丹卷暝韜霞結葉繁雲色凝瓊遍雪華
光樓皎若粉映幕集疑沙泛柳飛飛絮妝梅片片花照璧台圓月飄珠箔穿露瑤潔短長階玉叢高下樹映桐珪累白縈峰蓮抱素斷續氣將沉徘徊歲雲暮懷珍愧隱德表瑞佇豐年蕊間飛禁苑鶴處舞伊川儻詠幽蘭曲同歡黃竹篇嶺銜宵月桂珠穿曉露叢
蟬啼覺樹冷螢火不溫風花生圓菊蕊荷盡戲魚通晨浦鳴飛雁夕渚集棲鴻颯颯高天吹氛澄下熾空崇文時駐步東觀還停輦輟膳玩三墳暉燈披五典寒心睹肉林飛魄看沉湎縱情昏主多克己明君鮮滅身資累惡成名由積善既承百王末戰兢隨歲轉
二儀初創象三才乃分位非惟樹司牧固亦垂文字綿代更膺期芳圖無輟記炎漢承君道英謨纂神器潛龍既可躍逵兔奚難致前史殫妙詞後昆沉雅思書言揚盛跡補闕興洪志川穀猶舊途郡國開新意梅山未覺朽谷水誰雲異車服隨名表文物因時置
鳳戟翼康衢鑾輿總柔轡清濁必能澄洪纖幸無棄觀儀不失序遵禮方由事政宣竹律和時平玉條備文囿雕奇彩藝門蘊深致雲飛星共流風揚月兼至類禋遵令典壇壝資良地五勝竟無違百司誠有庇粵予承暇景談叢引泉秘討論窮義府看核披經笥
大辨良難仰小學終先匱聞道諒知榮含毫孰忘愧蕭條起關塞搖颺下蓬瀛拂林花亂彩響穀鳥分聲披雲羅影散泛水織文生勞歌大風曲威加四海清罩雲飄遠岫噴雨泛長河低飛昏嶺腹斜足灑岩阿泫叢珠締葉起溜鏡圖波蒙柳添絲密含吹織空羅
潔野凝晨曜裝墀帶夕暉集條分樹玉拂浪影泉璣色灑妝台粉花飄綺席衣入扇縈離匣點素皎殘機北闕三春晚南榮九夏初黃鶯弄漸變翠林花落餘瀑流還響穀猿啼自應虛早荷向心卷長楊就影舒此時歡不極調軫坐相於紅輪不暫駐烏飛豈複停
岑霞漸漸落溪陰寸寸生藿葉隨光轉葵心逐照傾晚煙含樹色棲鳥雜流聲高軒臨碧渚飛簷迥架空餘花攢鏤檻殘柳散雕櫳岸菊初含蕊園梨始帶紅莫慮昆山暗還共盡杯中結伴戲方塘攜手上雕航船移分細浪風散動浮香游鶯無定曲驚鳧有亂行
蓮稀釧聲斷水廣棹歌長棲烏還密樹泛流歸建章華林滿芳景洛陽遍陽春朱顏含遠日翠色影長津喬柯囀嬌鳥低枝映美人昔作園中實今來席上珍玉衡流桂圃成蹊正可尋鶯啼密葉外蝶戲脆花心麗景光朝彩輕霞散夕陰暫顧暉章側還眺靈山林
岸曲非千里橋斜異七星暫低逢輦度還高值浪驚水搖文鷁動纜轉錦花縈遠近隨輪影輕重應人行回鑾遊福地極目玩芳晨梵鐘交二響法日轉雙輪寶刹遙承露天花近足春未佩蘭猶小無絲柳尚新圓光低月殿碎影亂風筠對此留餘想超然離俗塵
拂霞疑電落騰虛狀寫虹屈伸煙霧裏低舉白雲中紛披乍依迥掣曳或隨風念茲輕薄質無翅強搖空閶闔總金鞍上林移玉輦野郊愴新別河橋非舊餞慘日映峰沉愁雲隨蓋轉哀笳時斷續悲旌乍舒卷望望情何極浪浪淚空泫無複昔時人芳春共誰遣
鑿門初奉律仗戰始臨戎振鱗方躍浪騁翼正淩風未展六奇術先虧一簣功防身豈乏智殉命有餘忠晦魄移中律凝暄起麗城罩雲朝蓋上穿露曉珠呈笑樹花分色啼枝鳥合聲披襟歡眺望極目暢春情秋日凝翠嶺涼吹肅離宮荷疏一蓋缺樹冷半帷空
側陣移鴻影圓花釘菊叢攄懷俗塵外高眺白雲中斜廊連綺閣初月照宵幃塞冷鴻飛疾園秋蟬噪遲露結林疏葉寒輕菊吐滋愁心逢此節長歎獨含悲菊散金風起荷疏玉露圓將秋數行雁離夏幾林蟬雲凝愁半嶺霞碎纈高天還似成都望直見峨眉前
爽氣澄蘭沼秋風動桂林露凝千片玉菊散一叢金日岫高低影雲空點綴陰蓬瀛不可望泉石且娛心雕宮靜龍漏綺閣宴公侯珠簾燭焰動繡柱月光浮雲起將歌發風停與管遒瑣除任多士端扆竟何憂石鯨分玉溜劫燼隱平沙柳影冰無葉梅心凍有花
寒野凝朝霧霜天散夕霞歡情猶未極落景遽西斜凍雲宵遍嶺素雪曉凝華入牖千重碎迎風一半斜不妝空散粉無樹獨飄花縈空慚夕照破彩謝晨霞暮景斜芳殿年華麗綺宮寒辭去冬雪暖帶入春風階馥舒梅素盤花卷燭紅共歡新故歲迎送一宵中
歲陰窮暮紀獻節啟新芳冬盡今宵促年開明日長冰消出鏡水梅散入風香對此歡終宴傾壺待曙光和氣吹綠野梅雨灑芳田新流添舊澗宿霧足朝煙雁濕行無次花沾色更鮮對此欣登歲披襟弄五弦翠樓含曉霧蓮峰帶晚雲玉葉依岩聚金枝觸石分
橫天結陣影逐吹起羅文非複陽臺下空將惑楚君綺筵移暮景紫閣引宵煙隔棟歌塵合分階舞影連聲流三處管響亂一重弦不似秦樓上吹簫空學仙殘雲收翠嶺夕霧結長空帶岫凝全碧障霞隱半紅仿佛分初月飄颻度曉風還因三裏處冠蓋遠相通
蘭氣已熏宮新蕊半妝叢色含輕重霧香引去來風拂樹濃舒碧縈花薄蔽紅還當雜行雨仿佛隱遙空年柳變池台隋堤曲直回逐浪絲陰去迎風帶影來疏黃一鳥弄半翠幾眉開縈雪臨春岸參差間早梅春暉開紫苑淑景媚蘭場映庭含淺色凝露泫浮光
日麗參差影風傳輕重香會須君子折佩里作芬芳禁苑春暉麗花蹊綺樹妝綴條深淺色點露參差光向日分千笑迎風共一香如何仙嶺側獨秀隱遙芳參差垂玉闕舒卷映蘭宮珠光搖素月竹影亂清風彩散銀鉤上文斜桂戶中惟當雜羅綺相與媚房櫳
淩晨麗城去薄暮上林棲辭枝枝暫起停樹樹還低向日終難托迎風詎肯迷只待纖纖手曲裏作宵啼駿骨飲長涇奔流灑絡纓細紋連噴聚亂荇繞蹄縈水光鞍上側馬影溜中橫翻似天池裏騰波龍種生階蘭凝曙霜岸菊照晨光露濃晞晚笑風勁淺殘香
細葉凋輕翠圓花飛碎黃還持今歲色複結後年芳秋露凝高掌朝光上翠微參差麗雙闕照耀滿重闈仙馭隨輪轉靈烏帶影飛臨波無定彩入隙有圓暉還當葵藿志傾葉自相依半月無雙影全花有四時摧藏千里態掩抑幾重悲促節縈紅袖清音滿翠帷
駛彈風響急緩曲釧聲遲空餘關隴恨因此代相思驅馬出遼陽萬里轉旗常對敵六奇舉臨戎八陣張斬鯨澄碧海卷霧掃扶桑昔去蘭縈翠今來桂染芳雲芝浮碎葉冰鏡上朝光回首長安道方歡宴柏梁曖曖去塵昏灞岸飛飛輕蓋指河梁雲峰衣結千重
葉雪岫花開幾樹妝深悲黃鶴孤舟遠獨歎青山別路長聊將分袂沾巾淚還用持添離席觴四時運灰管一夕變冬春送寒餘雪盡迎歲早梅新焰聽風來動花開不待春鎮下千行淚非是為思人九龍蟠焰動四照逐花生即此流高殿堪持待月明上弦明月
半激箭流星遠落雁帶書驚啼猿映枝轉初秋玉露清早雁出空鳴隔雲時亂影因風乍含聲岸曲絲陰聚波移帶影疏還將眉裏翠來就鏡中舒貞條障曲砌翠葉貫寒霜拂牖分龍影臨池待鳳翔散影玉階柳含翠隱鳴蟬微形藏葉裏亂響出風前盤根直盈
渚交幹橫倚天舒華光四海卷葉蔭三川近穀交縈蕊遙峰對出蓮徑細無全磴松小未含煙疾風知勁草板蕩識誠臣勇夫安識義智者必懷仁太液仙舟迥西園隱上才未曉征車度雞鳴關早開煙生遙岸隱月落半崖陰連山驚鳥亂隔岫斷猿吟醽醁勝蘭
生翠濤過玉z千日醉不醒十年味不敗絕域降附天下平李世民八表無事悅聖情淮安王雲披霧斂天地明長孫無忌登封日觀禪雲亭房玄齡太常具禮方告成蕭瑀雪恥酬百王除凶報千古昔乘匹馬去今驅萬乘來近日毛雖暖聞弦心已驚龍樓光曙
景魯館啟朝扉豔日濃妝影低星降婺輝玉庭浮瑞色銀榜藻祥徽雲轉花縈蓋霞飄葉綴旗雕軒回翠陌寶駕歸丹殿鳴珠佩曉衣鏤璧輪開扇華冠列綺筵蘭醑申芳宴環階鳳樂陳玳席珍羞薦蝶舞袖香新歌分落素塵歡凝歡懿戚慶葉慶初姻暑闌炎氣
息涼早吹疏頻方期六合泰共賞萬年春羽蓋飛天漢鳳駕越層巒俱歎三秋阻共敘一宵歡璜虧夜月落靨碎曉星殘誰能重操杼纖手濯清瀾霓裳轉雲路鳳駕儼天潢虧星凋夜靨殘月落朝璜促歡今夕促長離別後長輕梭聊駐織掩淚獨悲傷溫渚停仙
蹕豐郊駐曉旌路曲回輪影岩虛傳漏聲暖溜驚湍駛寒空碧霧輕林黃疏葉下野白曙霜明眺聽良無已煙霞斷續生端居臨玉扆初律啟金商鳳闕澄秋色龍闈引夕涼野淨山氣斂林疏風露長砌蘭虧半影岩桂發全香滿蓋荷凋翠圓花菊散黃揮鞭爭電
烈飛羽亂星光柳空穿石碎弦虛側月張怯猿啼落岫驚雁斷分行斜輪低夕景歸旆擁通莊停軒觀福殿遊目眺皇畿法輪含日轉花蓋接雲飛翠煙香綺閣丹霞光寶衣幡虹遙合彩定水迥分暉蕭然登十地自得會三歸日宮開萬仞月殿聳千尋花蓋飛團
影幡虹曳曲陰綺霞遙籠帳叢珠細網林寥廓煙雲表超然物外心今宵冬律盡來朝麗景新花餘凝地雪條含暖吹分綬吐芽猶嫩冰已鏤津薄紅梅色冷淺綠柳輕春送迎交兩節暄寒變一辰屏欲除奢政返淳九日正乘秋三杯興已周泛桂迎尊滿吹花向
酒浮長房萸早熟彭澤菊初收何藉龍沙上方得恣淹留四郊秦漢國八水帝王都閶闔雄裏閈城闕壯規模貫渭稱天邑含岐實奧區金門披玉館因此識皇圖眷言君失德驪邑想秦餘政煩方改篆愚俗乃焚書阿房久已滅閣道遂成墟欲厭東南氣翻傷掩
鮑車神皋福地三秦邑玉台金闕九仙家寒光猶戀甘泉樹淑景偏臨建始花彩蝶黃鶯未歌舞梅香柳色已矜誇迎春正啟流霞席暫囑曦輪勿遽斜潤色鴻業寄賢才李顯叨居右弼愧鹽梅李嶠運籌帷幄荷時來宗楚客職掌圖籍濫蓬萊劉憲兩司謬忝謝
鐘裴崔湜禮樂銓管效涓埃鄭愔陳師振旅清九垓趙彥昭欣承顧問侍天杯李適銜恩獻壽柏梁台蘇頲黃縑青簡奉康哉盧藏用鯫生侍從忝王枚李乂右掖司言實不才馬懷素宗伯秩禮天地開薛稷帝歌難續仰昭回宋之問微臣捧日變寒灰陸景初遠
慚班左愧遊陪上官婕妤大明禦宇臨萬方李顯顧慚內政翊陶唐皇后鸞鳴鳳舞向平陽長寧公主秦樓魯館沐恩光安樂公主無心為子輒求郎太平公主雄才七步謝陳王溫王重茂當熊讓輦愧前芳上官昭容再司銓筦恩可忘崔湜文江學海思濟航鄭
愔萬邦考績臣所詳武平一著作不休出中腸閻朝隱權豪屏跡肅嚴霜竇從一鑄鼎開嶽造明堂宗晉卿玉醴由來獻壽觴明悉獵三陽本是標靈紀二室由來獨擅名霞衣霞錦千般狀雲峰雲岫百重生水炫珠光遇泉客岩懸石鏡厭山精永願乾坤符睿算
長居膝下屬歡情奇峰嶾嶙箕山北秀崿岧嶢嵩鎮南地首地肺何曾擬天目天臺倍覺慚樹影蒙蘢鄣疊岫波深洶湧落懸潭願紫宸居得一永欣丹扆禦通三近代筆記過眼錄徐一士撰自序餘喜觀雜書於筆記之類頗事涉獵惟無力不能多致尤乏珍秘
之本耳此類著述大抵隨意抒寫不為體裁所拘而內容則自國家掌故名人史跡以逮社會習俗鄉曲瑣聞形形色色樊然畢陳或莊或諧各具態致雖事有信誣文有工拙而流覽所及時睹可取茲就所見近代人撰筆記諸種酌為介述並摘錄原文間附考
訂即謂之為近代筆記過眼錄云述德筆記杏軒偶錄瓜棚閒談閒談筆記諫書稀庵筆記趨庭隨筆南齋日記宦游紀略弢園隨筆半弓居省墓日記宦游偶記述德筆記述德筆記四冊凡八卷十丈愁城主人毓盈字損之宗爵將軍撰清末軍機大臣貝勒毓
朗之弟也卷尾有毓朗所為跋文云述德筆記吾弟記實之作也先考清德賴以流傳於世偉矣惟對於餘多溢美之詞實餘學淺平日有不能自抑處流露齒頰間為所記取有以啟之餘之過也讀者視為敬愛之言別白觀之可也辛酉孟夏餘癡生跋辛酉為
民國十年此書卷一首列其父定慎郡王溥煦行述以下暨各卷均記毓朗事於其品學政績稱道不容口就跋語觀之蓋多出毓朗所授頗具毓朗自傳之性質也此書固似專為表彰毓朗而作宣傳文字之意味頗濃然毓朗在清末歷任要職所記動關政史
資料治國聞者所宜覽觀如卷一中記及庚子義和團之亂卷二中記毓朗受知肅王善耆之由來同以王子考應封授鎮國將軍亦如科舉而稱同年一見相契後得善耆汲引基於此又卷一中記及考試時情形亦此項考試之小史料記善耆為崇文門正監
督引佐稅務軼事可供參考崇文門差向稱弊藪善耆任事時頗有所整頓也卷三錄其自記赴日本考察警察土木事庚子亂後善耆膺管理工巡局之任接自日本人川島浪速之手蓋巡警總廳之前身也川島倡派人赴日考察之議善耆委毓朗偕川島前
往此為日記之體於此行記載頗詳歸後即任工巡局總監卷四記任工巡局總監事為北京創辦警察時期之史料記王維勤李馬氏兩案卷五記任鴻臚寺少卿光祿寺卿事於鴻臚寺謂冷署堂司貪鄙形狀殊可笑亦可憐於光祿寺更實寫其狀此類冷署
窮官其情形素不為人注意讀之如讀官場現形記焉記官巡警部侍郎事亦有關警史卷六記以貝勒偕梁敦彥赴廈門歡迎美艦事時革命黨極活動風聲鶴唳人有戒心毓朗臨行預囑家中後事後在閩有刺客被捕往返情事錄毓朗自記卷七記官步軍
統領事記與貝勒載濤同任專司訓練禁衛軍大臣及管理軍諮府大臣事記任軍機大臣事記出席資政院事凡是多為有關系之記載可供參稽毓朗於宣統間為軍機大臣時同列為慶王奕劻及大學士那桐徐世昌共四人卷七所記有云每早召見軍機
四人同上少坐即退複召回慶邸那相始議朝政餘兄及徐相固不得與聞攝邸重違太后意且避嫌也日日如此約四閱月後於召見軍機大臣畢複召澤公倫貝子時甚久退而朝旨降矣初徐相同餘兄之待慶邸那相也往往需一小時至此時慶邸那相之
待命也或過之幾日日如此慶邸不悅曰今日又不得朝食矣久之二公又囑軍機處不得登召見某某之事慶邸愈不悅矣宣統二三年間之樞廷史料也奕劻載澤之爭權相軋為親貴間之內訌其齟齬之狀於斯亦可略見又所記被命入軍機時情事謂餘
兄之入軍機也初無消息一日忽召見攝邸問盛宣懷何如人也餘兄對曰有才能之人也惟以某所知伊曾司鐵路輪船電報等重大事業家殷富然未聞有益國庫之入且各局率多洩沓少振作餘則未知也退即聞盛某著回交通侍郎任之旨下矣嗟乎未
一載川漢鐵路事起終以亡國使盛公不墜尚書或尚不至此也誰實為之謂之何哉餘兄不可謂非先見也然怒之怨之者固大有人在也無何朝命下餘兄同徐公世昌入軍機次日入值同人有異色亭午忽隆裕皇太后召攝邸良久不下慶邸與那相約略
其詞相視而笑既而軍機章京報攝邸退而歸府矣慶邸問有何諭旨雲無之驚謂那相曰何以無之那相漫應之旋曰無事可散矣遂散值歸後微聞某方面訴之皇太后太后怒召攝邸欲收回成命攝邸固持不可乃已時載澤以輔國公任度支部尚書為孝
定後所倚信盛與載澤相結恃為奧援也毓朗為北京開辦警察甚有關系之人物卷四記任工巡局總監事云方兄之東行也肅邸委之充工巡局總監而以副監張柳代理之張君久充幕僚於公事熟悉非鹵莽滅裂之比惟涉世久習於揣摸以官為家未能
免俗為憾耳上之東還也諸豪貴亦歸守舊之儔勢複盛而日人操京師警務之權張君介乎兩大之間巧為趨避以應之川島之練巡警也分三科曰高等中等初等初等卒業即補巡警高等中等卒業者即任為警巡巡長執行職務時有功過輒干涉之張君
苦之乃以總監未歸凡警務學堂卒業送局請用者以候總監歸核辦遣之而別募廝隸走卒充巡警囑托逢迎勢所難免警務為之一衰兄歸乃說肅邸力行新法凡非警務卒業者均不得服制服餉亦不得與卒業比飭各局委員待卒業長警以禮不得視同
廝養禁刑責時各分局總辦多陳人協巡局之舊也西北分局總辦某責巡警且不以道兄怒飭之調巡警於總局立獎之某怒辭職旋裁西北分局歸並西局焉警巡之初設也分八等以慎重名器之故無至六等者有一掌全局警務者當局以其兄為顯宦也
擢充四等警巡而彼時尚未受高等教育至是兄不以為可即日飭調往西南分局且囑遇選高等生時送入警務學堂教之惟學堂卒業候差之人聞餘兄之歸也群以任差之期相詰兄乃往見川島與之約曰君君子也以後學堂之權君操之以育警德培警
學高其人格地方行政之權予操之以一事權而便措施消防隊人皆選自眾中人品學問較優予與君共監督之何如川島曰將軍言誠是然中國官場多腐敗不重公務奈何兄笑曰今日以前工巡局他人事也今日以後餘任之功罪皆所不辭同行久閣下
豈尚視予等於餘子耶川島笑允之警權遂分乃諭局員曰學堂初等科卒業者均准照學堂所定等級著制服未有相當缺可補時皆以三等巡警授之中等科之巡長高等科之警巡皆如之學堂與工巡局遂無抵牾處久之不得意之徒遂媒蘗其間一日川
島有事相商忽曰與將軍處久頗相信惟警權之交還人謂僕為將軍所紿何也兄笑曰人言無足恤君靜思予紿君否川島思之良久對曰將軍實未嘗見紿也一笑而罷川島名浪速東鄰君子也初隨聯軍到京寓東城大市街三條胡同恩宅秋毫無犯一日
兵誤毀一木凳川島乃召房主人與之道歉問索賠若干罰其兵給之時八國之兵分踞四城擾攘無已時聞侵占人所有物無敢過而問者今川島待人如此愈感之恩姓與餘家為姻婭故知之稔喬口勇馬之在順天府署理警政也不通中國語假手翻譯紳
士多為所蔽喬口去乃易川島司北京警政聯軍退設協巡局工巡分局之所由來也紳士之中有瑞某者平日交歡川島頗竊權威及兩宮欲回鑾大懼乃約某某往見肅邸告密力誣川島有野心肅邸大笑謂兄曰瑞某思以一身脫禍負川島矣後此公任總
督終以滑脫誤天下悲夫按瑞某謂瑞澄也餘兄之任警務也於一切措施多不循蹊徑一時豪強斂跡有行行且止之畏一切陋規皆罷之時當承平久捕務懈弛強有力者以設賭庇匪為榮雖三令五申信嘗必罰無效也兄乃自訪聚賭處飭分局總辦自往
抄之王公府第之設局者一時斂跡有溥十者某貝子之子也有設賭庇匪之事彈劾之囚於宗人府一年有一宗室崇子後廣交游獨不畏法設賭局與西北分局對門相望局中司法處委員刑曹司員文某怙惡不悛婪贓無度總辦畏之轉恃以魚肉鄉里所
以前日有因抄賭得罪之巡警也兄怒飭捕崇某終無敢捕之者索之急崇某乃夤緣肅府趁演劇時以走票見肅邸肅邸慷慨無畦町遂得幸一日忽跪地不起王驚問之旁人曰無他將軍捕之急耳王大笑謂之曰將軍捕汝我亦無能為力但不至由我府中
捕去若爾行街道中須自小心也崇氣沮始閉賭局文某終以墨敗遂撤局差初國家設八旗分二十四固山即兵籍之制滿蒙漢人皆入之自庚申後旗餉日減生齒日繁率皆貧窶庚子之變餉斷者數月幸川島招練巡警多應之故內城巡警皆旗人生計賴
以少蘇外城仍五城御史之舊相形見絀後亦照內城設總局以理之兄建議推廣招募密雲小五處駐防救濟無算有勸肅邸添招客民以消畛域者又有勸肅邸改用上海租界管理法者兄笑曰旗人滿蒙漢皆具且有回子緬甸高句麗俄羅斯人何謂畛域
也今旗人失餉無以為生徒要不分畛域之虛名另募何如因利乘便之為得計也警務之學甚深外人管理章程與其本國不同簡陋不足法也皆拒也庚子之役德國公使克林德死之既和要為克林德立石坊於就日坊北外部任建築役承修之商人古玩
鋪掌櫃人高尚仁善奔競一日石工聚賭於通衢禁之不止乃大哄巡警捕之被毆傷因並逮高時已上燈兄正由局將歸乃飭暫禁押所忽有奉宸苑文書至視之乃索放高尚仁者首書承修慈禧端佑康頤昭豫莊誠壽恭欽獻皇太后儀鑾殿欽命要工商人
高尚仁云云後列慶親王大學士某某等十餘銜兄閱之大怒曰此宵小藉勢庇匪之慣技不懲無以安閭閻矣乃提高至擲文書與看曰毆警之事是非曲直明日訊爾今杖汝為此文書也乃重杖之置文書不覆川島之操警政也一掃舊日步營詐索閭閻惡
習對待人民以平和手段為歸兄接管後力守斯旨時有故習複萌者輒罪之雖分局長官多舊日官僚陋風終難盡革然與昔日管地面者已有上下床之別矣忽有建議歸並外城者兄拒之曰外城襲五城御史之舊多南省京官奴隸坊官穢污街道動以流
言挾之未可輕於合並也內城極力整理外城可暫聽之徐圖著手否則使我內城維新之萌芽夭折矣乃止又有以上海租界章程獻者肅邸交局議兄仍否認之曰洋商之於租界非其治國法也因陋就簡居留地之公約耳何足效之後複有以招民人充巡
警請者餘兄曰庚子而後八旗生計奇窘巡警之額有限除老病殘疾外盡以充之猶虞不給旗人習於弓馬奔走是其專長又有底餉雖少足以資其養生化無用為有用因勢利導未可更張也或日後擴充外城再議未晚事遂寢工巡局時代之北京警察史
料罕見記載此所記於毓朗或有溢美而可供史家之要刪又卷五記其任巡警部侍朗事云餘兄之升任巡警部侍朗也以吳越按越應作樾炸五大臣於火車站朝廷建設專部使徐君世昌整理警政始也工巡局自肅邸丁內艱卸事那尚書桐繼之未幾炸
彈案出改設巡警部收外城歸巡警部直轄徐君世昌補尚書餘兄與趙君秉鈞補左右侍郎按趙氏先賞三品卿署理後乃真除徐君雄才大度剛毅有為內城事仍托之餘兄外城事則托之於趙君秉鈞以張元奇錢能訓延鴻吳廷燮等充丞參規劃天下警
務議設警官餘兄力持必作文官階級以議者欲以參游都守位置之蹈步軍統領衙門覆轍兄曰武弁久為社會所輕侮參游都守習於卑鄙齷齪一旦以此名之則數年之功墮矣執不可乃設文官議者又欲以六品為極兄言於徐尚書乃以四品為之長退
