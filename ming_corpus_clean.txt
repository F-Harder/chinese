詞曰
芙蓉面冰雪肌生來娉婷年已笄裊裊倚門餘梅花半含蕊似開還閉初見簾邊羞澀還留住再過樓頭款接多歡喜行也宜立也宜坐也宜偎傍更相宜
話說當日武鬆來到縣前客店內收拾行李鋪蓋交土兵挑了引到哥家那婦人見了強如拾得金寶一般歡喜旋打掃一間房與武鬆安頓停當武鬆吩咐土兵回去當晚就在哥家歇宿次日早起婦人也慌忙起來與他燒湯凈面武鬆梳洗裹幘出門去縣裡畫卯婦人道叔叔畫了卯早些來家吃早飯休去別處吃了武鬆應的去了到縣裡畫卯已畢伺候了一早晨回到家那婦人又早齊齊整整安排下飯三口兒同吃了飯婦人雙手便捧一杯茶來遞與武鬆武鬆道交嫂嫂生受武鬆寢食不安明日撥個土兵來使喚那婦人連聲叫道叔叔卻怎生這般計較自家骨肉又不服事了別人雖然有這小丫頭迎兒奴家見他拿東拿西蹀里蹀斜也不靠他就是撥了土兵來那廝上鍋上竈不乾凈奴眼裡也看不上這等人武鬆道恁的卻生受嫂嫂了有詩為證
武鬆儀錶豈風流嫂嫂淫心不可收籠絡歸來家裡住相思常自看衾稠
話休絮煩自從武鬆搬來哥家裡住取些銀子出來與武大買餅饊茶果請那兩邊鄰舍都鬥分子來與武鬆人情武大又安排了回席不在話下過了數日武鬆取出一匹彩色段子與嫂嫂做衣服那婦人堆下笑來便道叔叔如何使得既然賜與奴家不敢推辭只得接了道個萬福自此武鬆只在哥家宿歇武大依前上街挑賣炊餅武鬆每日自去縣裡承差應事不論歸遲歸早婦人頓茶頓飯歡天喜地伏侍武鬆武鬆倒覺過意不去那婦人時常把些言語來撥他武鬆是個硬心的直漢
有話即長無話即短不覺過了一月有餘看看十一月天氣連日朔風緊起只見四下彤雲密佈又早紛紛揚揚飛下一天瑞雪來好大雪怎見得但見
萬里彤雪密佈空中瑞祥飄簾瓊花片片舞前檐剡溪當此際濡滯子猷船頃刻樓臺都壓倒江山銀色相連飛鹽撒粉漫連天當時呂蒙正窯內嘆無錢
當日這雪下到一更時分卻早銀妝世界玉碾乾坤次日武鬆去縣裡畫卯直到日中未歸武大被婦人早趕出去做買賣央及間壁王婆買了些酒肉去武鬆房裡簇了一盆炭火心裡自想道我今日著實撩鬥他他一撩鬥不怕他不動情那婦人獨自冷冷清清立在簾兒下望見武鬆正在雪裡踏著那亂瓊碎玉歸來婦人推起帘子迎著笑道叔叔寒冷武鬆道感謝嫂嫂掛心入得門來便把氈笠兒除將下來那婦人將手去接武鬆道不勞嫂嫂生受自把雪來拂了掛在壁子上隨即解了纏帶脫了身上鸚哥綠紵絲衲襖入房內那婦人便道奴等了一早晨叔叔怎的不歸來吃早飯武鬆道早間有一相識請我吃飯卻才又有作杯我不耐煩一直走到家來婦人道既恁的請叔叔向火武鬆道正好便脫了油靴換了一雙襪子穿了暖鞋掇條凳子自近火盆邊坐地那婦人早令迎兒把前門上了閂後門也關了卻搬些煮熟菜蔬入房裡來擺在桌子上武鬆問道哥哥那裡去了婦人道你哥哥出去買賣未回我和叔叔自吃三杯武鬆道一發等哥來家吃也不遲婦人道那裡等的他說猶未了只見迎兒小女早暖了一註酒來武鬆道又教嫂嫂費心婦人也掇一條凳子近火邊坐了桌上擺著杯盤婦人拿盞酒擎在手裡看著武鬆道叔叔滿飲此杯武鬆接過酒去一飲而盡那婦人又篩一杯酒來說道天氣寒冷叔叔飲過成雙的盞兒武鬆道嫂嫂自請接來又一飲而盡武鬆卻篩一杯酒遞與婦人婦人接過酒來呷了卻拿註子再斟酒放在武鬆面前那婦人一徑將酥胸微露雲鬟半裸臉上堆下笑來說道我聽得人說叔叔在縣前街上養著個唱的有這話麼武鬆道嫂嫂休聽別人胡說我武二從來不是這等人婦人道我不信只怕叔叔口頭不似心頭武鬆道嫂嫂不信時只問哥哥就是了婦人道啊呀你休說他那裡曉得甚麼如在醉生夢死一般他若知道時不賣炊餅了叔叔且請杯連篩了三四杯飲過那婦人也有三杯酒落肚哄動春心那裡按納得住欲心如火只把閑話來說武鬆也知了八九分自己只把頭來低了卻不來兜攬婦人起身去燙酒武鬆自在房內卻拿火箸簇火婦人良久暖了一註子酒來到房裡一隻手拿著註子一隻手便去武鬆肩上只一捏說道叔叔只穿這些衣裳不寒冷麼武鬆已有五七分不自在也不理他婦人見他不應匹手就來奪火箸口裡道叔叔你不會簇火我與你撥火只要一似火盆來熱便好武鬆有八九分焦燥只不做聲這婦人也不看武鬆焦燥便丟下火箸卻篩一杯酒來自呷了一口剩下半盞酒看著武鬆道你若有心吃我這半盞兒殘酒武鬆匹手奪過來潑在地下說道嫂嫂不要恁的不識羞恥把手只一推爭些兒把婦人推了一交武鬆睜起眼來說道武二是個頂天立地噙齒戴發的男子漢不是那等敗壞風俗傷人倫的豬狗嫂嫂休要這般不識羞恥為此等的勾當倘有風吹草動我武二眼裡認的是嫂嫂拳頭卻不認的是嫂嫂婦人吃他幾句搶得通紅了麵皮便叫迎兒收拾了碟盞傢伙口裡說道我自作耍子不直得便當真起來好不識人敬收了傢伙自往廚下去了正是
落花有意隨流水流水無情戀落花
這婦人見勾搭武鬆不動反被他搶白了一場武鬆自在房中氣忿忿自己尋思天色卻是申牌時分武大挑著擔兒大雪裡歸來推門進來放下擔兒進的裡間見婦人一雙眼哭的紅紅的便問道你和誰鬧來婦人道都是你這不不爭氣的交外人來欺負我武大道誰敢來欺負你婦人道情知是誰爭奈武二那廝我見他大雪裡歸來好意安排些酒飯與他吃他見前後沒人便把言語來調戲我便是迎兒眼見我不賴他武大道我兄弟不是這等人從來老實休要高聲乞鄰舍聽見笑話武大撇了婦人便來武二房裡叫道二哥你不曾吃點心我和你吃些個武鬆只不做聲尋思了半晌一面出大門武大叫道二哥你那裡去也不答應一直只顧去了武大回到房內問婦人道我叫他又不應只顧望縣裡那條路去了正不知怎的了婦人罵道賊餛飩蟲有甚難見處那廝羞了沒臉兒見你走了出去我猜他一定叫人來搬行李不要在這裡住卻不道你留他武大道他搬了去須乞別人笑話婦人罵道混沌魍魎他來調戲我到不乞別人笑話你要便自和他過去我卻做不的這樣人你與了我一紙休書你自留他便了武大那裡敢再開口被這婦人倒數罵了一頓正在家兩口兒絮聒只見武鬆引了個土兵拿著條扁擔逕來房內收拾行李便出門武大走出來叫道二哥做甚麼便搬了去武鬆道哥哥不要問說起來裝你的幌子只由我自去便了武大那裡再敢問備細由武鬆搬了出去那婦人在裡面喃喃吶吶罵道卻也好只道是親難轉債人不知道一個兄弟做了都頭怎的養活了哥嫂卻不知反來咬嚼人正是花木瓜空好看搬了去倒謝天地且得冤家離眼睛武大見老婆這般言語不知怎的了心中反是放不下自從武鬆搬去縣前客店宿歇武大自依前上街賣炊餅本待要去縣前尋兄弟說話卻被這婦人千叮萬囑吩咐交不要去兜攬他因此武大不敢去尋武鬆
說這武鬆自從搬離哥家捻指不覺雪晴過了十數日光景卻說本縣知縣自從到任以來卻得二年有餘轉得許多金銀要使一心腹人送上東京親眷處收寄三年任滿朝覲打點上司一來卻怕路上小人須得一個有力量的人去方好猛可想起都頭武鬆須得此人方了得此事當日就喚武鬆到衙內商議道我有個親戚在東京城內做官姓朱名勔見做殿前太尉之職要送一擔禮物捎封書去問安只恐途中不好行若得你去方可你休推辭辛苦回來我自重賞武鬆應道小人得蒙恩相抬舉安敢推辭既蒙差遣只此便去知縣大喜賞了武鬆三杯酒十兩路費不在話下
且說武鬆領了知縣的言語出的縣門來到下處叫了土兵卻來街上買了一瓶酒並菜蔬之類逕到武大家武大卻街上回來見武鬆在門前坐地交土兵去廚下安排那婦人餘情不斷見武鬆把將酒食來心中自思莫不這廝思想我了不然卻又回來怎的到日後我且慢慢問他婦人便上樓去重勻粉面再整雲鬟換了些顏色衣服來到門前迎接武鬆婦人拜道叔叔不知怎的錯見了好幾日並不上門叫奴心裡沒理會處今日再喜得叔叔來家沒事壞鈔做甚麼武鬆道武二有句話特來要與哥哥說知婦人道既如此請樓上坐三個人來到樓上武鬆讓哥嫂上首坐了他便掇杌子打橫土兵擺上酒並嗄飯一齊拿上來武鬆勸哥嫂吃婦人便把眼來睃武鬆武鬆只顧吃酒酒至數巡武鬆問迎兒討副勸杯叫土兵篩一杯酒拿在手裡看著武大道大哥在上武二今日蒙知縣相公差往東京幹事明日便要起程多是兩三個月少是一月便回有句話特來和你說你從來為人懦弱我不在家恐怕外人來欺負假如你每日賣十扇籠炊餅你從明日為始只做五扇籠炊餅出去每日遲出早歸不要和人吃酒歸家便下了帘子早閉門省了多少是非口舌若是有人欺負你不要和他爭執待我回來自和他理論大哥你依我時滿飲此杯武大接了酒道兄弟見得是我都依你說吃過了一杯武鬆再斟第二盞酒對那婦人說道嫂嫂是個精細的人不必要武鬆多說我的哥哥為人質樸全靠嫂嫂做主常言表壯不如里壯嫂嫂把得家定我哥哥煩惱做甚麼豈不聞古人云籬牢犬不入那婦人聽了這句話一點紅從耳邊起須臾紫漲了面皮指著武大罵道你這個混沌東西有甚言語在別處說來欺負老娘我是個不帶頭巾的男子漢叮叮噹當響的婆娘拳頭上也立得人胳膊上走得馬不是那腲膿血搠不出來鱉老娘自從嫁了武大真個螞蟻不敢入屋裡來甚麼籬笆不牢犬兒鑽得入來你休胡言亂語一句句都要下落丟下一塊瓦磚兒一個個也要著地武鬆笑道若得嫂嫂做主最好只要心口相應既然如此我武鬆都記得嫂嫂說的話了請過此杯那婦人一手推開酒盞一直跑下樓來走到在胡梯上發話道既是你聰明伶俐恰不道長嫂為母我初嫁武大時不曾聽得有甚小叔那裡走得來是親不是親便要做喬家公自是老娘晦氣了偏撞著這許多鳥事一面哭下樓去了正是
苦口良言諫勸多金蓮懷恨起風波自家惶愧難存坐氣殺英雄小二哥
那婦人做出許多喬張致來武大武鬆吃了幾杯酒坐不住都下的樓來弟兄灑淚而別武大道兄弟去了早早回來和你相見武鬆道哥哥你便不做買賣也罷只在家裡坐的盤纏兄弟自差人送與你臨行武鬆又吩咐道哥哥我的言語休要忘了在家仔細門戶武大道理會得了武鬆辭了武大回到縣前下處收拾行裝並防身器械次日領了知縣禮物金銀駝垛討了腳程起身上路往東京去了不題
只說武大自從兄弟武鬆說了去整整吃那婆娘罵了三四日武大忍聲吞氣由他自罵只依兄弟言語每日只做一半炊餅出去未晚便回來歇了擔兒便先去除了帘子關上大門卻來屋裡坐的那婦人看了這般心內焦燥罵道不識時濁物我倒不曾見日頭在半天里便把牢門關了也吃鄰舍家笑話說我家怎生禁鬼聽信你兄弟說空生著卵鳥嘴也不怕別人笑恥武大道由他笑也罷我兄弟說的是好話省了多少是非被婦人啐在臉上道呸濁東西你是個男子漢自不做主卻聽別人調遣武大搖手道由他我兄弟說的是金石之語原來武鬆去後武大每日只是晏出早歸到家便關門那婦人氣生氣死和他合了幾場氣落後鬧慣了自此婦人約莫武大歸來時分先自去收帘子關上大門武大見了心裡自也暗喜尋思道恁的卻不好有詩為證
慎事關門並早歸眼前恩愛隔崔嵬春心一點如絲亂任鎖牢籠總是虛
白駒過隙日月如梭才見梅開臘底又早天氣回陽一日三月春光明媚時分金蓮打扮光鮮單等武大出門就在門前簾下站立約莫將及他歸來時分便下了帘子自去房內坐的一日也是合當有事卻有一個人從帘子下走過來自古沒巧不成話姻緣合當湊著婦人正手裡拿著叉竿放帘子忽被一陣風將叉竿颳倒婦人手擎不牢不端不正卻打在那人頭上婦人便慌忙陪笑把眼看那人也有二十五六年紀生得十分浮浪頭上戴著纓子帽兒金鈴瓏簪兒金井玉欄桿圈兒長腰才身穿綠羅褶兒腳下細結底陳橋鞋兒清水布襪兒手裡搖著灑金川扇兒越顯出張生般龐兒潘安的貌兒可意的人兒風風流流從帘子下丟與個眼色兒這個人被叉竿打在頭上便立住了腳待要發作時回過臉來看卻不想是個美貌妖嬈的婦人但見他黑鬒鬒賽鴉鴒的鬢兒翠彎彎的新月的眉兒香噴噴櫻桃口兒直隆隆瓊瑤鼻兒粉濃濃紅艷腮兒嬌滴滴銀盆臉兒輕裊裊花朵身兒玉纖纖蔥枝手兒一捻捻楊柳腰兒軟濃濃粉白肚兒窄星星尖翹腳兒肉奶奶胸兒白生生腿兒更有一件緊揪揪白鮮鮮黑裀裀正不知是甚麼東西觀不盡這婦人容貌且看他怎生打扮但見
頭上戴著黑油油頭髮鬏髻一逕里縶出香雲周圍小簪兒齊插斜戴一朵並頭花排草梳兒後押難描畫柳葉眉襯著兩朵桃花玲瓏墜兒最堪誇露來酥玉胸無價毛青布大袖衫兒又短襯湘裙碾絹紗通花汗巾兒袖口兒邊搭剌香袋兒身邊低掛抹胸兒重重紐扣香喉下往下看尖翹翹金蓮小腳雲頭巧緝山鴉鞋兒白綾高底步香塵偏襯登踏紅紗膝褲扣鶯花行坐處風吹裙跨口兒里常噴出異香蘭麝櫻桃口笑臉生花人見了魂飛魄喪賣弄殺俏冤家
那人一見先自酥了半邊那怒氣早已鑽入爪窪國去了變做笑吟吟臉兒這婦人情知不是叉手望他深深拜了一拜說道奴家一時被風失手誤中官人休怪那人一面把手整頭巾一面把腰曲著地還喏道不妨娘子請方便卻被這間壁住的賣茶王婆子看見那婆子笑道兀的誰家大官人打這屋檐下過打的正好那人笑道倒是我的不是一時衝撞娘子休怪婦人答道官人不要見責那人又笑著大大地唱個喏回應道小人不敢那一雙積年招花惹草慣覷風情的賊眼不離這婦人身上臨去也回頭了七八回方一直搖搖擺擺遮著扇兒去了風日晴和漫出遊偶從簾下識嬌羞只因臨去秋波轉惹起春心不自由
當時婦人見了那人生的風流浮浪語言甜凈更加幾分留戀倒不知此人姓甚名誰何處居住他若沒我情意時臨去也不回頭七八遍了卻在帘子下眼巴巴的看不見那人方纔收了帘子關上大門歸房去了
看官聽說這人你道是誰卻原來正是那嘲風弄月的班頭拾翠尋香的元帥開生藥鋪複姓西門單諱一個慶字的西門大官人便是只因他第三房妾卓二姐死了發送了當心中不樂出來街上行走要尋應伯爵到那裡去散心耍子卻從這武大門前經過不想撞了這一下子在頭上卻說這西門大官人自從帘子下見了那婦人一面到家尋思道好一個雌兒怎能夠得手猛然想起那間壁賣茶王婆子來堪可如此如此這般這般撮合得此事成我破費幾兩銀子謝他也不值甚的於是連飯也不吃走出街上閑游一直逕踅入王婆茶坊里來便去裡邊水簾下坐了王婆笑道大官人卻才唱得好個大肥喏西門慶道乾娘你且來我問你間壁這個雌兒是誰的娘子王婆道他是閻羅大王的妹子五道將軍的女兒問他怎的西門慶道我和你說正話休要取笑王婆道大官人怎的不認得他老公便是縣前賣熟食的西門慶道莫不是賣棗糕徐三的老婆王婆搖手道不是若是他也是一對兒大官人再猜西門慶道敢是賣餶飿的李三娘子兒王婆搖手道不是若是他倒是一雙西門慶道莫不是花胳膊劉小二的婆兒王婆大笑道不是若是他時又是一對兒大官人再猜西門慶道乾娘我其實猜不著了王婆哈哈笑道我好交大官人得知了罷他的蓋老便是街上賣炊餅的武大郎西門慶聽跌腳笑道莫不是人叫他三寸丁谷樹皮的武大麼王婆道正是他西門慶聽了叫起苦來說是好一塊羊肉怎生落在狗口裡王婆道便是這般故事自古駿馬卻馱痴漢走美妻常伴拙夫眠月下老偏這等配合西門慶道乾娘我少你多少茶果錢王婆道不多由他歇些時卻算不妨西門慶又道你兒子王潮跟誰出去了王婆道說不的跟了一個淮上客人至今不歸又不知死活西門慶道卻不交他跟我那孩子倒乖覺伶俐王婆道若得大官人抬舉他時十分之好西門慶道待他歸來卻再計較說畢作謝起身去了
約莫未及兩個時辰又踅將來王婆門首簾邊坐的朝著武大門前半歇王婆出來道大官人吃個梅湯西門慶道最好多加些酸味兒王婆做了個梅湯雙手遞與西門慶吃了將盞子放下西門慶道乾娘你這梅湯做得好有多少在屋裡王婆笑道老身做了一世媒那討不在屋裡西門慶笑道我問你這梅湯你卻說做媒差了多少王婆道老身只聽得大官人問這媒做得好西門慶道乾娘你既是撮合山也與我做頭媒說頭好親事我自重重謝你王婆道看這大官人作戲你宅上大娘子得知老婆子這臉上怎吃得那耳刮子西門慶道我家大娘子最好性格見今也有幾個身邊人在家只是沒一個中得我意的你有這般好的與我主張一個便來說也不妨若是回頭人兒也好只是要中得我意王婆道前日有一個倒好只怕大官人不要西門慶道若是好時與我說成了我自重謝你王婆道生的十二分人才只是年紀大些西門慶道自古半老佳人可共便差一兩歲也不打緊真個多少年紀王婆道那娘子是丁亥生屬豬的交新年卻九十三歲了西門慶笑道你看這風婆子只是扯著風臉取笑說畢西門慶笑著起身去
看看天色晚了王婆恰纔點上燈來正要關門只見西門慶又踅將來逕去帘子底下凳子上坐下朝著武大門前只顧將眼睃望王婆道大官人吃個和合湯西門慶道最好乾娘放甜些王婆連忙取一鐘來與西門慶吃了坐到晚夕起身道乾娘記了帳目明日一發還錢王婆道由他伏惟安置來日再請過論西門慶笑了去到家甚是寢食不安一片心只在婦人身上就是他大娘子月娘見他這等失張失致的只道為死了卓二姐的緣故倒沒做理會處當晚無話
次日清晨王婆恰纔開門把眼看外時只見西門慶又早在街前來回踅走王婆道這刷子踅得緊你看我著些甜糖抹在這廝鼻子上交他抵不著那廝全討縣裡人便宜且交他來老娘手裡納些販鈔嫌他幾個風流錢使原來這開茶坊的王婆也不是守本分的便是積年通殷勤做媒婆做賣婆做牙婆又會收小的也會抱腰又善放刁端的看不出這婆子的本事來但見
開言欺陸賈出口勝隋何只憑說六國唇槍全仗話三齊舌劍只鸞孤鳳霎時間交仗成雙寡婦鰥男一席話搬說擺對解使三里門內女遮莫九皈殿中仙玉皇殿上侍香金童把臂拖來王母宮中傳言玉女攔腰抱住略施姦計使阿羅漢抱住比丘尼才用機關交李天王摟定鬼子母甜言說誘男如封涉也生心軟語調合女似麻姑須亂性藏頭露尾攛掇淑女害相思送暖偷寒調弄嫦娥偷漢子
這婆子正開門在茶局子里整理茶鍋張見西門慶踅過幾遍奔入茶局子水簾下對著武大門首不住把眼只望帘子里瞧王婆只推不看見只顧在茶局子內煽火不出來問茶西門慶叫道乾娘點兩杯茶來我吃王婆應道大官人來了連日少見且請坐不多時便濃濃點兩盞稠茶放在桌子上西門慶道乾娘相陪我吃了茶王婆哈哈笑道我又不是你影射的如何陪你吃茶西門慶也笑了一會便問乾娘間壁賣的是甚麼王婆道他家賣的拖煎阿滿子乾巴子肉翻包著菜肉匾食餃窩窩蛤蜊面熱燙溫和大辣酥西門慶笑道你看這風婆子只是風王婆笑道我不風他家自有親老公西門慶道我和你說正話他家如法做得好炊餅我要問他買四五十個拿的家去王婆道若要買炊餅少間等他街上回來買何消上門上戶西門慶道乾娘說的是吃了茶坐了一回起身去了
良久王婆在茶局裡冷眼張著他在門前踅過東看一看又轉西去又復一復一連走了七八遍少頃逕入茶房裡來王婆道大官人僥幸好幾日不見面了西門慶便笑將起來去身邊摸出一兩一塊銀子遞與王婆說道乾娘權且收了做茶錢王婆笑道何消得許多西門慶道多者乾娘只顧收著婆子暗道來了這刷子當敗且把銀子收了到明日與老娘做房錢便道老身看大官人象有些心事的一般西門慶道如何乾娘便猜得著婆子道有甚難猜處自古入門休問榮枯事觀著容顏便得知老身異樣蹺蹊古怪的事不知猜夠多少西門慶道我這一件心上的事乾娘若猜得著時便輸與你五兩銀子王婆笑道老身也不消三智五猜只一智便猜個中節大官人你將耳朵來你這兩日腳步兒勤趕趁得頻一定是記掛著間壁那個人我這猜如何西門慶笑將起來道乾娘端的智賽隋何機強陸賈不瞞乾娘說不知怎的吃他那日叉帘子時見了一面恰似收了我三魂六魄的一般日夜只是放他不下到家茶飯懶吃做事沒入腳處不知你會弄手段麼王婆哈哈笑道老身不瞞大官人說我家賣茶叫做鬼打更三年前六月初三日下大雪那一日賣了個泡茶直到如今不發市只靠些雜趁養口西門慶道乾娘如何叫做雜趁王婆笑道老身自從三十六歲沒了老公丟下這個小廝沒得過日子迎頭兒跟著人說媒次後攬人家些衣服賣又與人家抱腰收小的閑常也會作牽頭做馬百六也會針灸看病西門慶聽了笑將起來我並不知乾娘有如此手段端的與我說這件事我便送十兩銀子與你做棺材本你好交這雌兒會我一面王婆便呵呵笑道我自說耍官人怎便認真起來你也且看下回分解有詩為證
西門浪子意猖狂死下功夫戲女娘虧殺賣茶王老母生交巫女會襄王
卻說孔明謂張飛曰前者子龍取桂陽郡時責下軍令狀而去今日翼德要取武陵必須也責下軍令狀方可領兵去張飛遂立軍令狀欣然領三千軍星夜投武陵界上來
金旋聽得張飛引兵到乃集將校整點精兵器械出城迎敵從事鞏志諫曰劉玄德乃大漢皇叔仁義布於天下加之張翼德驍勇非常不可迎敵不如納降為上金旋大怒曰汝欲與賊通連為內變取喝令武士推出斬之眾官皆告曰先斬家人於軍不利
金旋乃喝退鞏志自率兵出離城二十里正迎張飛飛挺矛立馬大喝金旋旋問部將誰敢出戰眾皆畏懼莫敢向前旋自驟馬舞刀迎之張飛大喝一聲渾如巨雷金旋失色不敢交鋒撥馬便走飛引眾軍隨後掩殺金旋走至城邊城上亂箭射下旋驚視之見鞏志立於城上曰汝不順天時自取敗亡吾與百姓自降劉矣
言未畢一箭射中金旋面門墜於馬下軍士割頭獻張飛鞏志出城納降飛就令鞏志齎印綬往桂陽見玄德玄德大喜遂令鞏志代金旋之職玄德親至武陵安民畢馳書報雲長言翼德子龍各得一郡雲長乃回書上請曰聞長沙尚未取如兄長不以弟為不才教關某幹這件功勞甚好
玄德大喜遂令張飛星夜去替雲長守荊州令雲長來取長沙雲長既至入見玄德孔明孔明曰子龍取桂陽翼德取武陵都是三千軍去今長沙太守韓玄固不足道只是他有一員大將乃南陽人姓黃名忠字漢升是劉表帳下中郎將與劉表之姪劉磐共守長沙後事韓玄雖今年近六旬卻有萬夫不當之勇不可輕敵雲長去必須多帶軍馬
雲長曰軍師何故長別人銳氣滅自己威風量一老卒何足道哉關某不須用三千軍只消本部下五百名校刀手決定斬黃忠韓玄之首來獻麾下玄德苦擋雲長不依只領五百校刀手而去孔明謂玄德曰雲長輕敵黃忠只恐有失主公當往接應玄德從之隨後引兵望長沙進發
卻說長沙太守韓玄平生性急輕於殺戮眾皆惡之是時聽知雲長軍到便喚老將黃忠商議忠曰不須主公憂慮憑某這口刀這張弓一千個來一千個死原來黃忠能開二石之弓百發百中
言未畢階下一人應聲而出曰不須老將軍出戰只就某手中定活捉關某韓玄視之乃管軍校尉楊齡韓玄大喜遂令楊齡引軍一千飛奔出城約行五十里望見塵頭起處雲長軍馬早到楊齡挺槍出馬立於陣前罵戰雲長大怒更不打話飛馬舞刀直取楊齡齡挺槍來迎不三合雲長手起刀落砍楊齡於馬下追殺敗兵直至城下
韓玄聞之大驚便教黃忠出馬玄自來城上觀看忠提刀縱馬引五百騎兵飛過弔橋雲長見一老將出馬知是黃忠把五百校刀手一字擺開橫刀立馬而問曰來將莫非黃忠否忠曰既知我名焉敢犯我境雲長曰特來取汝首級
言罷兩馬交鋒戰一百餘合不分勝負韓玄恐黃忠有失鳴金收軍黃忠收軍入城雲長也退軍離城十里下寨心中暗忖老將黃忠名不虛傳鬥一百合全無破綻來日必用拖刀計背砍贏之次日早飯畢又來城下搦戰韓玄坐在城上教黃忠出馬忠引數百騎殺過弔橋再與雲長交馬又鬥五六十合勝負不分兩軍齊聲喝采
鼓聲正急時雲長撥馬便走黃忠趕來雲長方欲用刀砍時忽聽得腦後一聲響急回頭看時見黃忠被戰馬前失掀在地下雲長急回馬雙手舉刀猛喝曰我且饒你性命快換馬來廝殺黃忠急提起馬蹄飛身上馬奔入城中玄驚問之忠曰此馬久不上陣故有此失玄曰汝箭百發百中何不射之忠曰來日再戰必然詐敗誘到弔橋邊射之玄以自己所乘一匹青馬與黃忠忠拜謝而退尋思難得雲長如此義氣他不忍殺害我我又安忍射他若不射又恐違了軍令是夜躊躇未定
次日天曉人報雲長搦戰忠領兵出城雲長兩日戰黃忠不下十分焦躁抖擻威風與忠交馬戰不到三十餘合忠詐敗雲長趕來忠想起昨日不殺之恩不忍便射帶住刀把弓虛拽弦響雲長急閃卻不見箭雲長又趕忠又虛拽雲長急閃又無箭只道黃忠不會射放心趕來將近弔橋黃忠在橋上搭箭開弓弦響箭到正射在雲長盔纓根上前面軍齊聲喊起雲長吃了一驚帶箭回寨方知黃忠有百步穿楊之能今日只射盔纓正是報昨日不殺之恩也
雲長領兵而退黃忠回到城中來見韓玄玄便喝左右捉下黃忠忠叫曰無罪玄大怒曰我看了三日汝敢欺我汝前日不力戰必有私心昨日馬失他不殺汝必有關通今日兩番虛拽弓弦第三箭卻正射他盔纓如何不是外通內連若不斬汝必為後患喝令刀斧手推出城門外斬之眾將欲告玄曰但告免黃忠者便是同罪剛推到門外恰欲舉刀忽然一將揮刀殺入砍死刀手救起黃忠大叫曰黃漢升乃長沙之保障今殺漢升是殺長沙百姓也韓玄殘暴不仁輕賢慢士當眾共殛之願隨我者便來
眾視其人面如重棗目若朗星乃義陽人魏延也自襄陽趕劉玄德不著來投韓玄玄怪其傲慢少禮不肯重用故屈沈於此當日救了黃忠教百姓同殺韓玄袒臂一呼相從者數百餘人黃忠攔當不住魏延直殺上城頭一刀砍韓玄為兩段提頭上馬引百姓出城投拜雲長雲長大喜遂入城安撫已畢請黃忠相見忠託病不出雲長即使人去請玄德孔明
卻說玄德自雲長來取長沙與孔明隨後催促人馬接應正行間青旗倒捲一鴉自北南飛連叫三聲而去玄德曰此應何禍福孔明就在馬上袖占一課曰長沙郡已得又主得大將午時後定見分曉
少頃見一小校飛報前來說關將軍已得長沙郡降將黃忠魏延耑等主公到彼玄德大喜遂入長沙雲長接入廳上具言黃忠之事玄德乃親往黃忠家相請忠方出降求葬韓玄屍首於長沙之東後人有詩讚黃忠曰
將軍氣概與天參白髮猶然困漢南至死甘心無怨望臨降低首尚懷慚寶刀燦雪彰神勇鐵騎臨風憶戰酣千古高名應不泯長隨孤月照湘潭
玄德待黃忠甚厚雲長引魏延來見孔明喝令刀斧手推出斬之玄德驚問孔明曰魏延乃有功無罪之人軍師何故欲殺之孔明曰食其祿而殺其主是不忠也居其土而獻其地是不義也吾觀魏延腦後有反骨久後必反故先斬之以絕禍根玄德曰若殺此人恐降者人人自危望軍師恕之孔明指魏延曰吾今饒汝性命汝可盡忠報主勿生異心若生異心我好歹取汝首級
魏延喏喏連聲而退黃忠薦劉表姪劉磐現在攸縣閒居玄德取回教掌長沙郡四郡己平玄德班師回荊州改油江口為公安自此錢糧廣盛賢士歸之將軍馬四散屯於隘口
卻說周瑜自回柴桑養病令甘寧守巴陵郡令凌統守漢陽郡二處分布戰船聽候調遣程普引其餘將士投合淝縣來原來孫權自從赤壁鏖兵之後久在合淝與曹兵交鋒大小十餘戰未決勝負不敢逼城下寨離城五十里屯兵聞程普兵到孫權大喜親自出營勞軍人報魯子敬先至權乃下馬立待之肅急忙滾鞍下馬施禮眾將見權如此待肅皆大驚異權請肅上馬並轡而行密謂曰孤下馬相迎足顯公否肅曰未也權曰然則如何而後為顯耶肅曰願明公威德加於四海總括九州克成帝業使肅名書竹帛始為顯矣
權撫掌大笑同至帳中大設飲宴犒勞鏖戰將士商議破合淝之策忽報張遼差人來下戰書權拆書觀畢大怒曰張遼欺吾太甚汝聞程普軍來故意使人搦戰來日吾不用新軍赴敵看我大戰一場傳令當夜五更三軍出寨望合淝進發辰時左右軍馬行至半途曹兵己到兩邊布成陣勢孫權金盔金甲披挂出馬左宋謙右賈華二將使方天畫戟兩邊護衛三通鼓罷曹軍陣中門旗兩開三員將全裝貫帶立於陣前中央張遼左邊李典右邊樂進張遼縱馬當先專搦孫權決戰權綽鎗欲自戰陣門中一將挺鎗驟馬早出乃太史慈也張遼揮刀來迎兩將戰有七八十合不分勝負曹陣上李典謂樂進曰對面金盔者孫權也若捉得孫權足可與八十三萬大軍報讎
說猶未了樂進一騎馬一口刀從刺斜裏逕取孫權如一道電光飛至面前手起刀落宋謙賈華急將畫戟遮架刀到處兩枝戟齊斷只將戟幹望馬頭上打樂進回馬宋謙綽軍士手中鎗趕來李典搭上箭望宋謙心窩裏便射應弦落馬太史慈見背後有人墜馬棄卻張遼望本陣便回張遼乘勢掩殺過來吳兵大亂四散奔走張遼望見孫權驟馬趕來看看趕上刺斜裏撞出一軍為首大將乃程普也截殺一陣救了孫權張遼收軍自回合淝
程普保孫權歸大寨敗軍陸續回營孫權因見折了宋謙放聲大哭長史張紘曰主公恃盛壯之氣輕視大敵三軍之眾莫不寒心即使斬將搴旗威振疆場亦偏將之任非主公所宜也願抑賁育之勇懷王霸之計且今日宋謙死於鋒鏑之下皆主公輕敵之故今後切宜保重權曰是孤之過也從今當改之
少頃太史慈入帳言某手下有一人姓戈名定與張遼手下養馬後槽是弟兄後槽被責懷怨今晚使人報來舉火為號刺殺張遼以報宋謙之讎某請引兵為外應權曰戈定何在太史慈曰已混入合淝城中去了某願乞五千兵去諸葛瑾曰張遼多謀恐有準備不可造次太史慈堅執要行權因傷感宋謙之死急要報讎遂令太史慈引兵五千去為外應
卻說戈定乃太史慈鄉人當日雜在軍中隨入合淝城尋見養馬後槽兩個商議戈定曰我已使人報太史慈將軍去了今夜必來接應你如何用事後槽曰此間離軍中較遠夜間急不能進只就草堆上放起一把火你去前面叫反城中兵亂就裏刺殺張遼餘軍自走也戈定曰此計大妙
是夜張遼得勝回城賞勞三軍傳令不許解甲宿睡左右曰今日全勝吳兵遠遁將軍何不卸甲安息遼曰非也為將之道勿以勝為喜勿以敗為憂倘吳兵度我無備乘虛攻擊何以應之今夜防備當比每夜更加謹慎
說猶未了後寨火起一片聲叫反報者如麻張遼出帳上馬喚親從將校數十人當道而立左右曰喊聲甚急可往觀之遼曰豈有一城皆反者此是造反之人故驚軍士耳如亂者先斬
不移時李典擒戈定並後槽至遼詢得其情立斬於馬前只聽得城門外鳴鑼擊鼓喊聲大震遼曰此是吳兵外應可就計破之便令人於城門內放起一把火眾皆叫反大開城門放下吊橋
太史慈見城門大開只道內變挺槍縱馬先入城上一聲礮亂箭射下太史慈急退身中數箭背後李典樂進殺出吳兵折其大半乘勢直趕到寨前陸遜董襲殺出救了太史慈曹兵自回孫權見太史慈身帶重傷愈加傷感張昭請權罷兵權從之遂收兵下船回南徐潤州比及屯住軍馬太史慈病重權使張昭等問安太史慈大叫曰大丈夫生於亂世當帶三尺劍立不世之功今所志未遂奈何死乎言訖而亡年四十一歲後人有詩讚曰
矢志全忠孝東箂太史慈姓名昭遠塞弓馬震雄師北海酬恩日神亭酣戰時臨終言壯志千古共嗟咨
孫權聞慈死傷悼不已命厚葬於南徐北固山下養其子太史享於府中
卻說玄德在荊州整頓軍馬聞孫權合淝兵敗已回南徐與孔明商議孔明曰亮夜觀星象見西北有星墜地必應折一皇族
正言間忽報公子劉琦病亡玄德聞之痛哭不已孔明勸曰生死分定主公勿憂恐傷貴體且理大事可急差人到彼守禦城池並料理葬事玄德曰誰可去孔明曰非雲長不可即時便教雲長前去襄陽保守玄德曰今日劉琦已死東吳必來討荊州如何對答孔明曰若有人來亮自有言對答過了半月人報東吳魯肅等來弔喪正是先將計策安排定只等東吳使命來未知孔明如何對答且看下文分解
郁離子之馬孳得駃騠焉人曰是千里馬也必致諸內廄郁離子說從之至京師天子使太僕閱方貢曰馬則良矣然非冀產也置之於外牧
南宮子朝謂郁離子曰熹華之山實維帝之明都爰有紺羽之鵲菢而弗朋惟天下之鳥惟鳳為能屣其形於是道鳳之道志峭之志思以鳳之鳴鳴天下奭鳩見而謂之曰子亦知夫木主之與土偶乎上古聖人以木主事神後世乃以土偶非先王之念慮不週於今之人也敬求諸心誠不以貌肖而今反之矣今子又以古反之弗鳴則已鳴必有戾卒鳴之咬然而成音拂梧桐之枝入於青雲激空穴而殷岩㟅松杉柏楓莫不振柯而和之橫體豎目之聽之者亦莫不蠢蠢焉熙熙焉驁聞而大惕畏其挻己也使鷚讒之於王母之使曰是鵲而奇其音不祥使䲰日逐之進幽旻焉鵲委羽于海濱鶝鶔遇而射之中脰幾死今天下之不內吾子之不為幽而為鵲也我知之矣
欽定四庫全書
明名臣琬琰續録卷一
明徐紘撰
文敏楊公墓志銘楊士奇
正統五年二月十八日少師工部尚書兼謹身殿大學士建安楊公奉敕歸展先墓既畢事卜日啟行病作眾曰曷俟少間公曰君命不可稽也挾醫以行至臨安武林驛病加遂不起是年七月二十也守臣治棺斂既馳奏皇上嗟悼輟視朝一日賜特進光祿大夫左柱國太師賜謚文敏遣禮部尚書胡濙蒞祭遣中使護喪還塟其鄉命有司治墳曽大父伯遜大父達鄉父伯成皆贈榮祿大夫少傅工部尚書兼謹身殿大學士曾大母黃大母謝繼阮母劉皆贈夫人公初名子榮字勉仁自學諸生鄉試選第一會試第三廷對擢第二甲賜進士出身入翰林為編修太宗皇帝入正大統更其名榮初建內閣簡翰林之臣七人其中專典宻務七人者解縉胡廣黃淮胡儼金幼孜公及士奇也公齒最少最警敏一日晚上出右順門召內閣諸臣公一人在出江西三司奏章示之言吉安鄉民之嘯聚者已悉復業蓋朝廷初有聞即遣行人許子謨齎敕撫諭子謨行將一日又遣都督韓觀率兵繼之如撫諭不下即加兵及是奏至上諭公曰觀不至不下其降敕褒觀公讀奏訖曰計發奏之日觀尚在中道未足褒從之自是益重公時四方之事方殷七人者旦夕侍左右承顧問受旨退治職務且兼稽古纂述之事不虛寸晷上時步至閣中親閱其勞且視其所治咸稱旨時公尤勤勵遂皆進官公進修撰數月復進侍講明年改元永樂秋公請告歸省又明年春七人皆賜二品金織衣且勞之曰天下事咸朕與若等同計非若六卿之分理也無幾簡翰林之臣十數人兼春坊官以任輔導公兼右春坊諭徳授奉訓大夫日分直進講經史四年春公得寒疾命中官以御醫來視賜藥物五年奉命往甘肅同總兵議邉務察視守備還奏稱旨六年夏喪父給傳歸既葬遂命起復是年冬喪母公奏歸守制時已下詔巡守北京不許七年春內閣胡公金公及公奉命扈從北京甘肅總兵何福奏降元托卜輝罕等率部來歸命公往同福處置還奏上悅遂奉命持節往額齊訥之地封福為寧逺侯八年春車駕北征巴雅爾實喇公三人仍扈從至驢駒河命公先齎敕還報皇太子復還北京冬扈從還南京九年春奏合母喪遣中使護送既還皇太子命公侍諸皇孫學且命公曰嚴則有成公盡心不怠重修髙皇帝寔録命胡廣胡儼黃淮及公為總裁十年二月賜誥命并追贈父母妻冬月肅守帥西寧侯宋琥奏邊人婁達罕逃居齊勤蒙古衛將為邊患豐城侯李彬鎮陜西遂敕彬率師剿之且命公往與彬計度十二月還奏餉道險阻今冱寒人疲馬瘠不可行且邊地不足以煩王師遂敕彬旋師無幾叛者復歸十一年春從狩北京十二年三月從征衛喇特時皇太孫侍行上命胡金及公三人凡行營有暇即與講柝理義開其聰明尚寶司官闕命公兼之既還敕翰林修性理五經四書大全公三人皆為總裁十四年陞翰林院學士仍兼庶子扈從南歸十五年春復扈從巡北京十六年夏進髙廟實録賜宴賚胡公沒公掌翰林院事益見親宻一時廷臣狎恩多縱忌公抗直發其私適太學闕祭酒眾共舉之寔欲踈公上不聴公遂宻言十弊指斥五府六部都察院章留中不下十七年進文淵閣大學士仍兼翰林學士授奉政大夫十八年扈從北征秋還京冬將西征親藩奏建文中江西所垜集民兵可徵用出奏示公公對云陛下命復民業二十年矣今復征非信上曰朕意固如此遂寢三殿災公偕金公陳便宜十數事皆見施行重賢愛民或陷非辜必援之尚書夏原吉以兵餉不給坐繫呂震言其柔姦侍讀李勉時嘗論事亦有言其賣直者皆激上怒公悉委曲為之辨解二十一年秋復扈從西征駐蹕萬全一切軍務悉付公掌寧陽侯陳懋奏番王額森圖罕來歸命公往議定降歸奏稱旨二十二年復從北征中道軍餉不繼上聞之命公與金公總計其數遂如二公言遣使諭其釋兵弗臣之罪下令班師浙江三司奏處州之麗水福建之政和山寇劫掠請敕兩都司合兵討之公言愚民為有司所苦出不得已兵出則良民先被害願遣一敕使撫諭之不足煩兵上從之卒如公言兼事一日上從容坐帳殿諭公二人曰東宮監國久熟政務此歸悉付以天下事吾惟優游暮年二公共對曰皇太子孝友仁厚天下屬心允稱陛下付託上悅師次榆木川上不豫既上賓凡沐浴襲奠飯含棺斂一切之禮悉出二公眾遂推公先馳歸報既至同尚書蹇公等議喪禮遂議即位禮仁宗皇帝嗣位進公太常寺卿授嘉議大夫仍兼兩職學士逾月進太子少傅授資善大夫兼謹身殿大學士山陵事殷太監孟繼極言公盡心喪事上嘉歎即升公工部尚書仍兼前二職賜敕褒諭三俸俱支尚書一俸全給米洪熙元年賜誥贈二代考妣無幾上命範白金為方寸印四枚其文曰繩愆糾謬以賜師傅公與金公同受其一皆期之直言臣輔修文皇帝實録公預總裁仁廟上賓時皇太子監國南京遺詔召嗣位公往迎於徳州既還命公同有司相陵地宣宗皇帝嗣位修仁廟實録仍預總裁髙煦反在廷多懷二心惟文臣三四人勸上親征公其首也遂扈從討平之師還特受駢蕃之賜馬騏激變交址黎利聚眾抗王師總帥孱弱不支輙與利和且為利請立陳氏後遂以師還奏至上以示文武大臣皆勸發兵擊利上不聴竟偃兵息民公預力焉是年八月車駕巡邉至遵化聞兵逼塞下以道陿師難並進上率鐵騎數千先馳擊之文臣獨公從既還陞少傅進榮祿大夫仍兼尚書大學士三俸俱支辭大學士俸進兩朝實録賜宴賚又範白金為圖書刻方直剛正四字以賜公數月上念先朝老臣蹇義等四人皆春秋髙並賜敕褒諭命輟職務朝夕左右侍論議公預焉賜玉帶加有御製詩畫之賜公滿三載吏部以聞賜敕有忠言讜論禆益為多之褒賜宴禮部遂賜少傅誥進封三代後兩扈從巡邊皆至洗馬林而還宣廟上賓復偕有司相陵地皇上嗣位公與同官三人協志合力以效禆益賜賚特厚修宣廟實録皆為總裁書成進公光祿大夫柱國少師兼尚書大學士如故賜玉帶時上日勤聖學命公同知經筵事五年謁告省墓賜褒敕諭加厚賚給傳遣中官護送既還京道薨春秋七十公仕於朝四十年皆居清宻考鄉試者一讀廷試卷九為人闓疏果毅遇事當為奮前不疑於論古人必欲出新見不肯茍同議辟率歸寛恕勤職事盛寒暑及小疾未嘗少怠於四裔及邉徼事及邉將勇怯智愚靡不通知故忖量事勢率豫中內篤孝友睦婣之行家故豐裕且有厚祿能濟窮恤患無間疏戚喜賓客善交際雖貴盛無涯岸貴賤大小皆歸心焉故聞其沒也咸有嗟悼悵惜之意所著文章有默庵集雲山小稿靜軒稿退思集北征記訓子編藏于家元配劉贈夫人繼劉封夫人子男六恭讓錫陽貴芳貴通女七孫男十二奏儼倫俊儉佶儆佐倧偉伷儀孫女七曽孫女二士竒與公同僚三十有九年同事四聖今內閣舊臣惟吾兩人未能退公又溘先余逝公之塟其子屬少保楊公書墓上之石餘銘諸幽嗚呼凡今能文士大夫感公之徳述公之行雖有之矣若交之久知之深言之信者餘兩人其庶幾可無愧也銘曰桓桓文敏通才博識遭際聖明光奮於績承明廷閣著作之庭以翱以翔舒葉振英北裔西垂從狩萬里職典署文亦兼知武外蕃胸臆帥垣弱強重瞳屢顧數奏惟明晚陟三孤二公弘化恪恭朝夕敢或遑暇帝懐敷仁鞠躬承之民懷被福黽勉成之志存寛惠行在果斷嘉謀讜議褒書有煥予告南旋曽幾何時上下延竚而訃奄來越昔內閣七人同事荏苒三紀我銘其四公壽考終哀榮寵光於乎文敏歿也不亡
少保文定楊公言行録溥失名
楊溥字弘濟湖廣石首人進士曆仕洪武正統間位至少保卒年七十五謚文定仁宗一日東宮觀漢史歎張釋之不易得公進曰釋之誠賢然非文帝之寛仁曷得行其志臣以為釋之漢一時不易得如文帝三代而下不易得也退採文帝事編為事類以獻仁宗甚悅賜書褒美名臣贊
先生在獄中十餘年家人供食數絕糧又上命莫測日與死為鄰愈勵志讀書不輟同難者止之曰勢已如此讀書何為曰朝聞道夕死可也五經諸子讀之數回已而得釋晚年遭遇為閣老大儒朝廷大制作多出其手實有頼於獄中之功蓋天玉成之如此為人謙恭小心接吏卒亦不敢慢初入鄉試為首選胡儼典文衡批其所刊文曰初學小子當退避三舍老夫亦讓一頭地又曰立玉階方寸地必能為董子之正言而不效公孫弘之阿人以儼為知人後儼為祭酒先生已在禁垣位望益髙終身執門生禮儼亦不辭人兩髙之古穰雜録
公祭座主胡祭酒先生曰區區昔承見許於文字之間繼而沗同官得相從者二十餘年先生致仕以音問往來者又二十餘年區區夙夜砥礪惟恐負先生所知有玷於斯文而未能也文集
楊文定公最善王檢討張修撰一相見輙出所作就二人評有所改易即樂從公亦喜改人文字泰和陳學士當筆撰祭文公欲有所易陳忿然不平見於言色公即已之水東日記
嘗聞楊文定公桃符有曰黎庶但教無菜色官居何必用桃符宣徳正統間名臣稱三楊文貞為西楊文敏為東陽蓋以姓同因居第以別之文貞因出江西而文定郡望每書南郡乃因以南陽號文定焉東王則抑庵西王則泉坡蓋亦然也同上
宣徳元年春三月既望太常卿兼翰林學士楊公弘濟被命歸省其母太夫人於江陵時不得見者十有八年矣先是公由翰林編修為太子洗馬侍仁廟於春宮丁先太常府君憂詔奪起侍講經筵後屢欲歸寧而竟不果行薦以迍晦十年不得快適大夫人年髙強食益壯教諸孫綜理家政裕如也公在覊逺念不得見母中抱沉欝食息幾廢然聞其康強冀他日必復得見輙用自解永樂甲辰秋公再入翰林為學士賜誥命太夫人受五品封號未數月超拜太常卿推恩上及三代太夫人加封三品國初江陵人有南徼之戍什伍連屬楊氏亦隸籍焉其地在瘴鄉往戍者多不得生還追迫無虛歲太夫人甚厭苦之至是上優詔復其家公在京師馳書還報而加封之命適至太夫人披三品命服北向稽顙諸婦孫皆羅拜欣躍以至感泣公今又乘傳南還日抵舍太夫人童顏白髪雲冠霞帔坐堂上公朱衣象笏於階下諸婦孫先後奔走奉觴上壽當此之時更不知天壤間復有何樂可以及此也況內帑泉幣白金文綺之錫絢爛稠迭拜墓燎黃祭畢而燕樂與父兄宗族侈上之賜士君子效用於峕沐此光寵可謂盛矣雖然賢才之生天固有以啟之是以明良相逢功業克建而令名無窮焉若公之徳器材識卓為一伐偉人而君臣知遇又如此豈偶然哉送歸省序
自昔聲華謁輦林幾年出處嘆浮沉漢文未許馮唐老鮑叔偏知管仲心賜食每當瓊署曉退朝長傍落花陰眼中親舊無多在白髪相看意轉深金實奉詠直弘文閣詩並覺非集
正統九年春修國子監訖工楊文定公奉旨御製碑文文定以重建太學為題具稿進呈命范太監持示楊文貞公時文貞已臥病乃作一篇以新建廟學為題封進用之文定不悅執用其題文貞具本論凡言重建者謂已作之後又作之廟學雖前元所建非國朝事此不可論今既悉徹而新作之只當云新建且廟與學二者若只書建太學而不云廟於禮未安請通改作新建廟學四字為宜廷議雖韙文貞之言然已刻石無及矣二公之學識於是可見塞亝瑣綴
公撰繡林讀書記曰學宮在繡林之陽與龍蓋諸峰相望此其讀書處也子自髫齔就傅於茲者若干年讀書之暇偕同逰登山椒盻長江望洞庭覽雲夢之墟天光萬里逸興雲飛有不自知其樂者及出仕途曆險夷又若干年今年七十有一追惟父祖教育於斯師友訓礪于斯國家作養於斯而寤寐之間未嘗不在于斯也復惟少時拙工呈璞備員翰林由編修遷洗馬以事坐廢若干年復入翰林遷太常再還禮官忝列三少之末仰惟聖明過蒙拔擢不敢不敬謹從事以圖報萬一況讀書終身亦恆以禮自度不敢以夷險易心第由才識踈庸年益衰邁而終不能無慊然於進退之節尚思以義制之而不敢昧於所私也
公年七十乞老上疏曰臣一介書生荷蒙國家作養出仕四十五年曆事列聖叨享廩祿復蒙皇上厚恩擢居顯秩日侍清光恩禮優厚臣再世再生莫能補報臣今年七十有三筋力衰耗耳目昏瞶思慮不周事多遺忘加以今復遘疾叨蒙聖恩命醫調治痊可然自是血氣益衰日甚一日雖欲勉強圖報萬一而力不從心切自思維有斃而已仰惟古昔聖帝明王斟酌人情制為致仕之典聖朝稽古為治推廣仁心優老恤賢人臣七十得致仕不強其所不能以全始終之誼士君子揣分知足明於進退不敢貪祿固位以存廉恥之心維時人有士行朝無倖位良以此也
公自贊小像云資可以為學而理或有未明時可以行道而力有不至緬懷古人夙夜惟厲而莫及焉嗚呼老矣又自贊待漏像云以一介書生居三公之貳峨峨其冠瑲瑲其珮日近清光談仁道義將為徳為民以為志乎抑碌碌庸庸以保富貴乎聖賢之道匪知之艱而行之不易也尚思時之所遭身之所自以報萬一庶幾於君親無愧也
李文達公序公文集曰公早掇巍科擢官翰苑進宮僚而輔導之功顯入內閣而論思之職修日備顧問於弘文而經濟之畧大展屢任總裁於國史而勸戒之義彌彰平生之志於是乎伸矣則其事業豈易及哉及觀其所為文章辭惟達意而不以富麗為工意惟主理不以新竒為尚言必有補於世而不為無用之贅言論必有合於道而不為無定之荒論有溫柔敦厚之旨趣有嚴重老成之規模真所謂臺閣之氣象也平生之學豈不由是而著乎並文集
司寇彭文惠公贊曰江漢炳靈以發文明早居館閣晚踐孤卿懲艾思奮處困而亨謙虛好學保泰以貞老成體國蓍龜典刑東里建安叅合成名二十餘年光輔太平名臣贊
少師楊公傳王直
公楊氏字士竒其先葉陰人南唐虞部府君輅始居廬陵再世從吉水後至允素乃徙居太和故今為太和人曽祖景行仕元累官以翰林侍制致仕有傳在國史祖公榮父子將皆不仕而皆以文學行義重於時公早孤母夫人陳氏教育之甫六七歲告以世徳之詳公即感奮力學雖甚貧親執勞事然未嘗廢卷時喪亂雖平而苦無書四書五經皆手鈔以讀海桑陳先生夫人世父也甚愛公早夜訓飭使咸由道年十五袖然為人師學行日益有聞縉紳君子禮重焉郡縣交舉為學官皆不就乆之朝廷以博學徵入翰林任編纂共事者皆天下宿儒雅公精慱未幾令吏部考第其文授以官又以公為第一授親王府審理副然猶執筆在翰林太宗皇帝即位遂擢為編修時方開內閣於東角門內命解縉黃淮胡廣胡儼楊榮金幼孜及公七人處其中典機宻尋升侍講上嘗諭公曰朕知爾文學親擢置此爾但盡心勿自疑畏公感上知遇忠勤不解早夜孜孜以修其職仁宗皇帝為皇太子又以本官兼左春坊左中允益見寵任文華殿甞講大學公呈講義於上前覽畢上曰先儒謂堯典克明峻徳章一部大學皆具公因奏曰二帝三王所以修諸身施之國家天下皆大學之道上復曰孟子道性善言必稱堯舜講說之際必以前古為證庶幾易入侍講學士王逵講乾九四舉儲貳為說皇太子疑其言問公公曰此宋儒胡瑗說也曰與常人言亦舉此說乎公曰程子嘗言卦中六爻人人有用聖賢有聖賢用眾人有眾人用君有君用臣有臣用無所不通王昭素嘗為宋太祖言之矣講臣非有據豈敢妄出意見哉皇太子嘗閱真徳秀所輯文章正宗喜其有益於學者公曰徳秀道學之儒志誠甚正其著大學衍義尤有益於朝廷君臣皆不可不知皇太子即取視且命飜刻以賜諸子亦以賜公曰予倚卿為輔卿亦當留意也饒州士人朱季支獻所著書斥廉洛關閩之說上覽之怒曰此儒之賊也時禮部尚書李至剛翰林學士解縉侍讀胡廣及公侍側上示之其書縉曰惑世誣民莫甚於此至剛曰不罪之無以示儆宜杖之擯之四裔公曰當盡毀所著書庶幾不誤後人廣曰聞其人已七十毀書示儆足矣上曰謗先賢毀正道治之可拘常例耶遣行人押季支還饒州會布政司及府州縣官與其鄉士人明諭其罪而笞以示罰悉索其所著書焚之上復諭群臣曰除惡不可不盡悉毀其所著書最是廣東布政徐竒朝京師載嶺南藤簟諸物將以遺廷臣或得其單目以進上閱視無公名乃獨召公問故將以私交罪之公曰竒自都給事中受命赴廣時眾皆作詩文贈之故有此饋臣不與名者以當時病未有作不然亦不免今眾名雖具然受否未可知且物微甚當無他上意解命中官毀其目一無所問陞左春坊左諭徳兼侍講禮部尚書鄭賜為侍郎趙羽所間憂鬰感疾勉強奉職如平時忽以卒告上疑其自盡召翰林諸臣問之眾未及對公進曰臣觀賜病數日但未敢即安昨晚同立右順門下賜忽仆地旁人怪賜無人氣臣遽命其屬官掖出午門外上聞公言曰微汝言幾悞疑賜賜本君子顧才不足耳命工部與棺禮部往祭之六年冬以巡狩北京詔告天下命公視草上稱善又命與諸尚書觀之兵部尚書劉儁私於公曰請以有字易自字公善之眾謂二義不相逺且上既稱善不必易公奏曰國家大體當用儁言上喜公能服善曰則何有敗事由是益屬意於公明年車駕巡狩北京皇太子監國上命蹇義金忠黃淮與公職輔導義於事多疑少斷常持兩端曰事當熟慮不然必有後憂公曰事豈得不思但多思則惑惟當據理而行皇太子聞而笑曰此須兼知行勇自今擇事議當理者從之不必多思致惑也然皇太子知公誠篤惟公言是從或初若有疑而終必見用由是少有闕失而上下安春坊贊善王汝玉每以詩法進皇太子以問公公曰詩以言志明良喜起之歌南熏之詩可見舜之志漢髙祖大風唐太宗雪恥酬百王除凶報千古之作所尚者霸力非王道漢武秋風辭志氣已衰若隋煬帝陳后主皆滛靡不足道殿下明經講道之暇娯意文事兩漢詔令皆可觀非但文辭髙古亦可禆益治道詩非所急也皇太子曰儒者亦作詩否公曰儒者固皆作詩然儒之品有髙下有徳行之儒有經濟之儒專意詞章君子謂之俗儒人主尤當辨於此皇太子喜讀易凡決疑必用蓍而以易斷命公取朱子本義纂其要以進名周易直指公因進曰易固為卜筮作然文王周公孔子所系辭凡修齊治平之道悉具請編輯以備觀覽書成以進名曰周易大義九年上還南京一日退朝召公問曰爾輔東宮久果何如公以孝敬對上使言其實對曰凡有事宗廟祭品祭器皆親閱去年將時享頭風作醫言當汗殿下曰汗即不敢蒞祭左右請遣人代斥之曰上以命我又可遣人代乎遂親祭祭畢汗遍體勿藥疾自愈每進御用物皆躬閱封識遣行不輕信下人車駕北征殿下不敢寧居恒日中昃始食駕還而後能安上曰此子道當然公曰古聖賢亦皆盡其當然者且殿下天資髙或有過未嘗不知知之未嘗不速改又其存心以愛人為本將來必不負陛下付托之重上悅十二年正旦日食先數日上問禮部及翰林諸臣正旦日食百官行賀禮乎尚書呂震曰日食與朝賀不同時當賀侍郎儀智曰終然同日宜免賀公對曰日食天變之大者也宋仁宗時元正日食富弼請罷宴徹樂宰相呂夷簡不從弼曰萬一契丹行之為中國羞後有自契丹還者言於是日罷宴仁宗悔今誠宜免賀上曰君子愛人以徳士竒與智言是也遂免賀及宴十四年上在北京聞髙煦有異志還京師欲發其事疑未決獨召公問曰昨問蹇義漢府事對曰不知若朕有未知爾軰疑有離間不敢言今朕既知矣爾言之何害公對曰臣與義事東宮外無敢與臣等言者但漢王始封國雲南不肯行改青州又不肯行今知將徙都北京惟欲守南京天下皆疑其心惟陛下善處之使早有定所全父子之恩為永世之利上默然起還宮後數日悉得其反狀及所為戰具大怒褫其冠帶縶之西華門內東宮力救解乃免遂命削其兩護衛處之樂安州曰去此北京甚邇即其作禍可朝發而夕擒也是冬周王楚王來朝謁孝陵上命東宮皇太孫及諸皇孫陪謁問翰林諸臣拜位當何如眾疑未有言公對曰二王尊屬當分列在前東宮稍後㞐中皇太孫又後亦㞐中諸皇孫與太孫同班而分列兩傍上出片楮所書位次與公言合然下有六字未書授筆命完足之遣鴻臚寺丞周昇持赴陵俾率行之少頃復命以宸翰上遂以與公公寳藏之至今存焉皇太孫勤於學問上命吏部翰林舉老成正大儒者侍講讀公與蹇義舉儀智眾以為老公曰儀智道理明執守正精神不衰老成正大廷臣未見其比上聞之喜曰智雖老識朝廷大體能直言不阿向言元正日食宜免賀朕知之可謂得人矣二十二年八月太宗皇帝北征上賓學士楊榮歸自行在以聞仁宗皇帝即遣皇太孫往迎梓宮時京兵皆隨征在外城中空虛慮趙府兵為變因秘未發喪皇太孫然之顧急未有所與以問公公言上所用東宮圖書今請暫假之行此一時之權歸即追納上即取付太孫曰有啟事以此封識此亦久當歸汝汝就留之既而謂公曰卿言誠是昔大行臨御儲位久未定浮議喧騰吾今就以付之浮議何由興且曰朝廷事卿與蹇義當究心吾當重用卿二人也公曰殿下嗣位事無大小皆當盡公此收人心之機也恩之所及必先扈從征行之臣漢文即位首進宋昌史書以為貶臣兩人不應先及上初即位有詔減冗費而惜薪司准常例賦北京山東棗八十萬斤為香炭之用公入奏曰詔下甫二日而即有此雖云歲用得無過多上曰數日事叢脞此蓋急遽中荅之不暇致審耳即命減其半九月癸未尚書呂震言於上曰今喪服已踰二十七日請如太祖仿漢制易吉服上時未有荅震退徧語群臣明旦易從吉公謂震曰今未可比此例蓋洪武中有遺詔且仁孝皇后崩太宗皇帝衰服後仍素服衣冠絰帶者數月今上於皇考可遽即吉乎震厲聲曰朝廷事爾每執異尚書蹇義兼取二說明旦群臣皆就衣冠黑角帶遂以聞上亦未荅明旦上素冠麻衣麻絰出視朝文臣惟學士武臣英國公如上所服罷朝上諭左右大臣曰呂震昨奏當易服朕聽臣下易之梓宮在殯吾豈忍易士竒所執是也公自左春坊大學士進禮部侍郎兼華蓋殿大學士尋陞少保翰林以公等所受誥草進呈上取筆親増二語曰勿謂崇髙而難入勿以有所從違而或怠顧謂公等曰此實朕心卿其勉之公對聖徳能容臣等敢不勉昔富弼有言願不以同異為喜怒不以喜怒為用舍成湯改過不吝所以為聖人願陛下常以古人為法升少傳階榮祿大夫時天下方面大臣及群有司皆朝京師兵部尚書李慶言於上曰民間馬畜蕃以散之軍伍尚餘數千請今朝覲官領之少蘇民力正官領牡馬佐貳官領牝馬太僕寺苑馬寺歲課其息有虧罰與民同公謂慶不可慶忿不納公獨奏曰朝廷求賢任官今乃使養馬而課責與民同豈貴畜賤賢之意乎明日復奏曰必行此令天下賢者誰復肯仕蓋虧損一馬必責陪償破家產累子孫朝廷可為負此名於天下後世乎上許出內批罷其事不報明日公又言兵部已督朝覲官領馬所領多駒南人脆弱不能控制立視其奔逸號泣於道路臣恐將來逺慮者非但不願仕亦無志學問此令之失非小上曰吾偶忘之當即批出不爽也午刻上御思善門召公諭曰內批豈真忘之朕聞李慶呂震軰皆忿卿朕念孤立恐為眾所傷不欲因卿言而罷今有名矣出示一章乃陜西按察使陳智言畜馬不便命公據此草勑止散馬公頓首言陛下知臣臣不孤矣但馬已領者當何如上曰已領者准洪武中官員乘例不責生息虧損不責償未給者止勿給復謂公曰繼今令有不便惟宻與朕言李慶軰不識大體不足語也上以梓宮在殯命禮部尚書呂震新正朝儀不用樂及鴻臚習禮儀仍用蓋震主之公與黃淮等入疏言前已議不用樂今仍用不可乞勑禮部設而不作未報乃復進奏侍廷中至夜漏下十刻遂有旨如公言越三日上召公等諭之曰呂震每事誤朕卿等所奏停樂是臣以能直言為賢如用震言今悔何及洪熙元年正月命公兼兵部尚書公辭曰臣為少傳大學士已踰涯分尚書一職更不敢當上厲色曰黃淮楊榮金幼孜皆三職卿獨二職人將謂何卿勿辭公請辭俸上曰卿於朕勞勤二十年故賙以此祿何用辭公曰尚書月俸六十石可養壯士六十人臣受二俸已過分安敢復加尚書蹇義言宜聽辭學士俸公言辭祿當辭厚何用取虛名上曰朕成卿志乃聽辭顧義曰廉貪之風士竒有焉於是黃淮亦辭戶部尚書俸上監國時御史舒仲成嘗以事迕旨後已升為湖廣按察副使矣及即位尚書蹇義因以他事奏仲成即命都御史逮治之公上疏曰向來小人得罪者多陛下即位皆宥之令追理仲成即詔書不信漢景帝為太子召衛綰不赴即位用綰前史韙之上喜罷治仲成賜公米及鈔幣且降勑奬諭曰卿導朕以仁助朕以徳欲朕為唐虞之君誠忠臣股肱之臣也有卿如此朕復何憂洪熙元年二月上以田二頃賜公時蹇義先以受賜公懇辭上曰卿事朕表裏一誠資益良多朕心不忘卿前辭祿今又辭田何執之固也公曰臣起自寒微今受恩踰分豈可不知止是幸少延殘喘得更事陛下三二年獲全歸山林受賜多矣上曰汝勿憂終身吾送汝入土身後事皆勿憂公曰聖仁在上臣復何憂遂聽辭明日諭蹇義曰士竒真能廉使仕者皆如此世豈有贓吏乎四月人上書頌太平者上以示公及蹇義夏原吉楊榮義等曰陛下即位所行皆仁政百姓無科斂徭役可謂治世矣公對曰陛下恩澤已敷但流徙尚有未歸瘡痍尚有未復逺近猶有艱食之人湏再休息二三年庶幾人皆得所上笑曰朕與卿軰相與出自誠心去年各與繩愆糾繆圖書切望匡輔惟士竒曽上五章朕皆從所言卿三人未有一言豈朝政果無闕生民果皆安乎卿軰吾所倚任事有未當皆湏直言勿有所隱大理少卿戈謙數言事過於矯激尚書呂震呉中都御史劉觀侍郎呉廷用等交奏其賣直沽名上頗厭之公進曰謙雖昧於大體蓋亦感恩圖報耳古人有言主聖則臣直惟陛下容之上以眾言猶不懌因免謙朝而使視事如故公又進言曰陛下有詔求言言不當者不之罪今謙因言取咎朝臣皆以為戒且四方朝覲之臣咸在豈能盡知謙過失若傳之逺人將謂朝廷不能容直言上惕然曰朕非惡謙言事其言自有過實者卿可以朕心諭眾人公曰此非臣言所能言當以璽書開諭可也上遂命公書勑引過而待謙如初令百官言事毋以謙為戒由是天下知聖徳之實上念公匡輔之力賜公璽書其畧曰朕膺監國之命而卿侍左右同心合徳狥國忘身屢曆艱虞曽不易志及朕嗣位以來嘉謨嘉猷入告於內期予於治以惠黎元正固無二簡在朕心茲以已意創制楊真一印一枚賜卿用藏於家傳之後世惟卿子孫由是知卿克致顯榮不易惟艱思保守之惟朕子孫亦由是知卿弼朕之功以保全爾與國咸休永世無斁上嘗論科舉湏是取南北士上曰北人學問不逮南人公曰長材大器多出北方豈但南人有文可用也上曰然則將如何公曰試卷例緘其姓名請於外書南北二字如當取百人則南六十北四十南北人材皆就用矣上曰壯士得進則北方學者亦感發興起往年壯士少自科目進故怠惰成風卿言良是往與禮部計議以議定未上而宮車晏駕宣宗即位遂行之宣徳元年髙煦反車駕親征罪人既得尚書陳山來迎見上請乘勢移師彰徳襲執趙王則朝廷永無憂矣上疑之以問楊榮榮力贊其決又語蹇義夏原吉二人依違其間榮遂傳旨令公草勑詰趙王公曰事當有實天地鬼神其可欺乎今當以何為辭榮曰令逆黨言實與趙謀即是矣何患無辭公曰如此能服人心否乎往見蹇夏反復言不可狀蹇夏曰即如公言當若何公曰朝廷重尊屬厚待之有疑則嚴防之當必無虞而國體正矣二人曰上今特信榮言不係吾軰可否也公復見榮曰太宗皇帝惟三子今上惟二叔其有罪者不可恕無罪者當加厚庶幾仰慰皇祖之靈榮意未解曰汝不草勑則吾當以聞時惟楊溥與公意合溥曰吾二人俱請入見明其大義榮先趨入公二人繼之門者不內俄復召蹇夏蹇夏以公言白之上不懌而止車駕還京師意大悟不復論彰徳事然言者猶喋喋上皆不聽特召公曰論趙王者日益多當如何公對曰今日宗室惟趙於陛下最親當思保全之豈可惑群言上曰吾亦思之皇考於趙最友愛且吾惟此一叔奈何不愛今思所以保全之道欲封群言示之俾自處公曰更得一璽書諭之尤好遂遣廣平侯袁容都御史劉觀持敕書往諭且示以眾言趙王得書喜曰吾生矣即獻護衛上表謝恩而言者頓息上待趙王日親厚而薄陳山竟永斥之久之召公諭曰吾侍趙叔不失親親之禮爾有力焉賜公白金文綺楮幣二年十月黎利遣人進前安南陳王嫡孫暠表乞立為陳氏後詞甚懇切上亦厭兵欲從之大臣有言此黎利之譎當亦發兵誅之或以為與之無名徒爾示弱上召公與楊榮謀之榮曰永樂中費數萬人命得此至今勞者未息困者未蘇因其請而與之便公曰榮言當從初求立陳氏後者太宗皇帝之心求之未得乃郡縣其地耳數年來兵民困於交址極矣此皆祖宗之赤子體祖宗之初心保祖宗之赤子正陛下盛徳何謂無名漢棄珠厓前史以為美何謂示弱臣侍仁宗皇帝久聖心每憾此事有意外之慮願陛下勿疑上意遂決五年二月上以四方屢有水旱欲下寛恤之令獨召公議之上曰被災之處稅糧首當免民間有欠孳畜馬騾官責償甚急民苦之亦所當恤凡爾所知者當悉為朕言公曰百姓積欠薪芻及採買諸物官府但知督責而民不能輸官糧額重民困無聊多有委棄逃徙者當量與減除部符坐徵買辦諸物不問其地有無一槩趣辦民費價十倍不能完唯當於產有處取之無者勿強也年來刑獄不清旱潦恐由於此宜戒飭法司敦用平恕務求實情四方工匠丁男皆徵集京師役於公者無幾受私役者十六七身既勞困而妻孥顧未免怨歎當命官察治丁多免其半單丁者皆免老病無丁者除其籍其本非匠誣引為匠者察實除之今軍民若漕運而倉廋無闗防姦盜相繼恬不畏法宜命風憲官巡察上稱善即書勑明旦行之民大感悅七年二月上諭公曰憶前下令恤民今已再期民事不又有可恤乎公曰官田減租民間皆感聖恩而戶部不行追如舊此循習之弊上色怫然曰今欲再下勑寛恤必舉此為首如再格不行必罪之因問事之當寛恤者公曰逃移之民朝廷既赦使復業而家業盡喪又有公逋私債之擾所在官司不能恤則必逃聚山林相結為非請下有司凡逃民願歸者郡縣善撫恤免其征徭不願歸者聽於所在附籍給以閒田為經營居處免徭役三年庶使得安上曰在彼在此皆吾民但得人安足矣公又言各處課程先因鈔法不行加倍徵納蓋一時權宜今鈔法頗通宜減倍征之額天下課程皆納鈔惟湖廣廣西浙江商稅魚課舊皆納銀請裁為一例上命納銀一兩者折鈔百貫又言小民之不安皆原有司貪暴請令風憲考察上曰然若有廉能者亦令以名聞奬用之公又言方面及郡守請令京官三品以上及布政按察薦務取公廉端厚能為國為民者吏部審其可用奏授以官後犯贓罪併坐舉者凡因保舉授官如有指告其罪者先逮問餘人有驗然後及之庶不為小人所誣年來吏員太冗多有昏愚不通請令六部都察院翰林院同考試選擇而用之軍民中有文學才行卓然出眾智謀才勇精於武畧者亦宜察舉唐虞之世罰弗及嗣今極刑之家有賢子弟例不許進用上曰舜殛鯀用禹聖人至公之心也今除謀反大逆外其餘犯者子孫有文學才行並聽用公又奏臣見聞不廣願命大臣謹厚者一人共議之得推廣仁恩徧及天下上以胡濙謹厚命與公宻議凡可行者悉以進事皆施行今上即位之初惓惓以天下為心率其同列首言當整肅軍政飭邊防以奠安百姓南京根本之地雖有襄城伯李隆守備其老成忠直如尚書黃福當令參贊軍務有事同議而後行庶幾無闕湖廣河南山東江西去年旱災人民艱食慮有嘯聚為非者宜委文武大臣各一人往鎮之事定而歸縁邊將士所以警備非常其無馬者宜令於行在太僕寺苑馬寺簡用西蕃在諸處貢馬有可充邊用亦聽留官員冗濫宜從吏部及內外風憲官考察近詔寛恤軍民內外諸司當體朝廷之意凡事務從減省宜令條奏事有應行者取自上裁詔如所言公等又上疏曰皇上肇登寳位上繼列聖下統萬邦心明堯舜禹湯文武之道以興唐虞之治去年十月宣宗皇帝詔臣士竒曰明年春煖東宮出文華殿讀書凡外侍從俱用慎擇賢良亷謹之人臣謂此第一事望皇上留心不幸大行上賓臣未敢遽言然此事至重伏望山陵畢日早開經筵以進聖學其所條奏惟在慎擇儒臣及左右侍御之臣其學術不正立心行已頗僻者皆宜屏逺使不得上惑聰明宗社生民之福實闗於此疏奏上與太皇太后皆嘉納焉太皇太后遂告諭公等專以擇講臣為務尋升少師特進光祿大夫柱國同知經筵事公又念今遣御史清軍有以陜西山東河南北直隸之人往南方極邊補伍者兩廣四川貴州雲南江西福建湖廣浙江南直隸之人往北方極邊補伍者其水土不相習南人死於寒凍北人死於瘴癘且去鄉或萬里或七八千里道路遙逺困於無資多致死亡深為可惜在祖宗時已除逃軍仍舊其餘軍丁南北各就近衛服役之今兵部以文移煩勞憚於改發不念下人之艱苦不思兵備之無實遂與少保楊溥計議具疏而率同列上之且曰臣愚欲以今後清出山東山西河南陜西北直隸軍丁皆發甘肅寧夏延安大同宣府永平遼東諸處雲南兩廣貴州四川湖廣江西福建浙江南直隸軍丁皆發四川雲南貴州兩廣及邊海衛所待補足其缺又以填腹里之空則兵備有實下人不困上命公侯大臣議行之天下便焉又言堯湯之世不免水旱而堯湯之民不至甚病者有備故也我太祖皇帝篤意養民其於備荒皆定制天下郡縣悉出官鈔糴榖各於四鄉置倉貯之以時斂散又相其地宜開浚陂塘修築圩岸閘壩以備水旱小大之民各安其業此萬世之利也曆歲既久姦弊日滋豪猾侵漁榖盡倉毀凡諸水利亦多堙廢或被占奪稍遇凶災民無所頼風憲不舉守令漫不究心事雖若緩所系甚切請令戶部擇遣京官廉幹者往督有司凡豐稔州縣各出庫物平糴儲以備荒陂塘閘壩皆令修復具實奏聞若有災之處則候稔歲而後行郡縣官滿兼以此之廢舉為殿最風憲官巡曆各務稽考仍有欺弊怠廢者具奏罪之若巡歷所至不復問理聽其堂上官糾治庶幾官有實積荒歲人民不至狼狽耕農無旱潦之虞仁政所施無切於此上曰此祖宗之良法美意命戶部亟行之時有言方面官及府州正官專用保舉即是恩出於下欲如洪武永樂故事皆令吏部選除上命公與楊溥等議之公等上疏曰宣徳七年以前藩憲二司及府州正官多不得人百姓受害是以宣宗皇帝勑令大臣舉保自茲以後多得其人間有一二非才蓋縁舉主審察不至亦或實是狥私所司不行糾舉以致如此大抵宣宗皇帝求賢養民之心皆上體祖宗之心非是有所更改昔堯舜禹湯文武及我朝祖宗相承為政皆有因時損益之宜宣宗皇帝臨御之時體祖宗之心以行仁民之政者尚多保官乃第一事當時不聞人有異言多以得人為喜唐太宗力行仁義命在京三品以上官舉郡守縣令後來致天下斗米三錢之效明鑒在前可無疑也聖旨所諭保官則恩出於下切縁眾臣舉保吏部審擇具名奏請聖意允俞然後授官不允即不得除授恩實非出於下也近年有等京官無人舉保造為誘語專欲隳壊先帝良法則小人皆得升用小人日進君子日退天下何由治平伏望聖斷只依先皇帝勑旨而行但所舉之人後有犯贓必須明正舉主之罪則人知警畏不敢濫舉官必得人臣受四朝大恩慚無寸補惟念用人賢否生民休戚國家治忽所關是以竭誠盡心惟聖明裁擇詔如公議五年公聞四方雨澤不足率其同列上疏曰皇上臨御以來凡百科徵一切停罷官府通欠悉皆宥免民生既安天休當應然今猶旱災者豈刑獄或未清歟聖心惓切惟恩施不虛恐理官奉行未至乞令三法司精選其屬清廉仁厚公正無私者數人賜之以敕分行天下審囚録犯親誥州縣召集里老親鄰審問實情具奏處置不令有寃輕罪有疑者即與決斷不得淹禁致傷人命兩京法司悉與疏理庶幾可以回天意從之公之在朝廷處宥宻之地言動以理不苟為異同亦不惑於利害惟以忠誠結主知而仁宗皇帝知公尤深由是太皇太后亦知公為人宣宗皇帝嘗奉太皇太后往謁陵公與蹇義楊榮等皆從上傳太皇太后旨命公等進見勞問慰勉加以厚賜既數日上諭公曰太皇太后為朕言皇考往年在宮中談卿等姓名及行事甚熟太后悉能記憶其間才學優劣孰肯任事不任事皆有譏評言蹇重厚小心但多思少斷卿能持正言不避迂意議事之際先帝數不樂卿然能從卿言以不敗事嘗有小失甚悔不用卿言太后又謂朕曰凡正直之言爾不可以為迂而不從謹之謹之公對曰太皇太后之盛徳仁宗皇帝之盛徳也願陛下常奉聖訓公處心公正論事必當大體常扶君子而抑小人群臣有羅譛毀而非辜者必盡誠為之伸解有恣貪邪不悛者必正言其不可用三朝史事皆公總裁是是非非悉徵諸實每與同列曰天下萬世之事當以天下萬世之心處之如有一毫出於私意不論厚薄皆當獲罪神明所舉賢才列於中外者五十餘人皆能正已恤民蓋公取人必先徳行而後才能無問識與不識博詢於眾而信乃舉以此不得於公者怨誹忿興不恤也直道而行不為阿狥永樂宣徳中同列有譛公於上者皆賴上明不聽公聞之亦不為憾待其人如初篤故舊解縉尹昌隆之死言於仁皇皆存其後公秉謙執虛未嘗自滿薄利篤義壯老一心直嘗觀之宋歐陽文忠公以道徳文章名天下其功業之盛亦既顯於當時若君臣相得內外無間享其福祿榮名而久於其位蓋未之能也今公徳行文學表之為四方之望議論政事施於朝廷者四十年君明臣良志同道合軍國之務知無不言而言無不盡典冊制命皆出公手在位之臣事有可疑者一於公決之若公者非書所謂商老成人詩所謂王之藎臣也與公嘗以其進於上上之命於公者備録成書曰此列聖大徳所寓也何可忘哉直從公久其受教為多而知公亦深公之細行皆可書當別有備載之者姑取其事有闗於天下國家之大者為之傳使後之君子有考焉
明名臣琬琰續録卷一
欽定四庫全書
明名臣琬琰續錄卷二
明徐紘撰
祭酒文毅李公言行錄楊廉
李時勉名懋字時勉以字行江西安福人進士歷任永樂正統間官至祭酒卒年七十七謚文毅先生少負大志勤於學問窮性命道徳之奧於書無所不讀永樂間取進士第太宗皇帝銳意文學擇進士之尤者俾盡讀中秘書學古為文辭先生與焉其文學日進有盛名以母憂去居喪務盡禮服除授刑部主事而所治無寃人與修髙廟實錄成授翰林侍讀先生自以蒙恩厚思所以報殊遇事有當言者輒以聞上亦多聴納雖甚忤終不譴宣宗皇帝尤矜容之陞侍讀學士待之加厚賓興之歲三命典文衡上臨軒策士則命讀卷人皆以為公正統初上御經筵命先生兼經筵官每當進講必盡誠敬冀有所感悟上亦為之傾聴聞者莫不稱善以為范淳夫其人也時太學缺祭酒而難其選諸公皆謂莫如先生相與言於上遂以任之諸生數千人皆習經藝先生開導訓誨各因其才而必窮其旨趣俾有所領解如饑者得食渇者得飲於是小大皆有所造就病者有醫死者有歸其未娶者俾有室皆先生出資為之倡而仁義之行成焉諸生事先生亦如子之事父有急必赴雖危難不避賢才之盛蓋彬彬焉車駕視學行釋菜禮退御羿倫堂祭酒當以經進講而先生久病嗽人疑之至是升堂愈敬慎色溫氣和賜坐西南隅講尚書闡明帝堯所以親親仁民協和萬邦之道辭旨清逺聴者忘倦上為之喜甚賜予有加王直撰墓表
李時勉在翰林直言進諫仁廟怒命力士打十數爪不死洎宣廟即位察其忠復召入翰林拜學士自後不聞直言矣正統時為祭酒仿胡安定教隨其器而造就之諸生勃然興起人才遂盛於一時待諸生恩義兼盡有病者委醫調治死者助其棺衾為文以祭之後王振怒其持儒禮構以罪枷於監門諸生不忍願代者甚眾獲免未幾乞歸士林髙之亦可謂明哲保身矣古穰雜錄
李先生為祭酒嚴毅正大極意造就人才督勵尤切夜讀務盡二更將五更命膳夫提鈴循門喚起讀書或自潛行察勤惰無燈者明日責罰自是燈光達旦書聲不絕可齋雜記
洪熈改元文毅充講席奮忠讜動天地而感鬼神繼司成均諸生愛之如父母晚路權璫執命文毅見辱石大用代死諸生號救闕下者數十人羅倫跋帖
於乎剛士浩然正氣博文有養學自中秘危言峻行曆事四帝臣身百折臣心不替學士司成奸驕我忌荷校願代門徒之義歸老於田名儒風致彭韶撰贊
尚書文端王公神道碑銘李賢
公諱直字行儉別號抑庵系出琅琊晉太傅導之後也導輔東晉遂家金陵後數世有崇文者仕唐為吉州刺史因家吉州又數世孫贄仕宋為戶部侍郎徙居泰和代有顯人曽祖以道祖子興隱居不仕父伯貞仕國朝為肇慶知府俱以公貴累贈少傅兼太子太師吏部尚書妣皆贈一品夫人公早喪母而父以事去賴祖母李夫人撫育自幼端重異於常兒家貧力薄刻苦讀書永樂改元遂領鄉薦明年登進士第時太宗皇帝篤意古學詔選進士曽棨等二十八人為翰林庶吉士俾讀中秘書冀成逺大之學公在選中感激奮志不數年文辭追古作者上以公卓越諸士召入內閣凡機宻之政屬執筆焉尋授翰林修撰車駕巡幸北京仁宗為皇太子監國留務之重選任尤嚴時翰林則留黃淮楊士竒與公三人輔導公夙夜勤慎不懈中外咸倚重之及再幸北京公在扈從遂與修太祖實錄未成以憂去服闋仍入翰林升侍讀仁宗即位進侍讀學士宣宗為皇太子慎選官僚首升公右春坊右庶子仍兼侍讀學士凡經筵講義及文武群臣誥敕皆以屬公又兼記注於聖政聖訓之當書者皆錄之以備纂述進階奉議大夫宣宗即位與修兩朝實錄成進詹事府少詹事仍兼侍讀學士有白金彩幣襲衣寶鏹之賚進階中順大夫今上嗣位詔修先朝實錄以公總裁書成進禮部左侍郎仍兼學士賞賚如前久之以禮部缺人命公出蒞部事宗伯胡公大喜闔部之政悉付之公處之裕然若素習者吏部尚書郭璡去位詔以公代之命下士類皆悅進階資善大夫歷再歲有無賴不得志者以選撥事嫁禍於公給舍御史交章論列乃直公誣加授資徳大夫正治上卿正統己巳秋北兵犯邊境車駕欲親征公獨以為不可率廷臣上疏止之不獲特命公留守京師加太子太保兼吏部尚書尋進階榮祿大夫景泰初進少傅壬申兼太子太師進階光祿大夫公累疏求退不允天順改元皇上復位圖任舊人公艱於步履不能朝謁懇乞休致并辭師傅二職詔特許之賜以璽書有忠清之操簡于朕懐之語復出白金文綺寶鏹賜之給驛舟以歸公方面修髯器宇宏偉望之若神仙中人天性嚴重寡言笑居家儼然及至接人和氣可掬學富才敏詩文清致四方求者接踵屢典春闈文衡得人最盛在翰林三十餘年恭勤不怠如一日與王文安公齊名時稱二王又以居第在東稱東王先生士類莫不拭目海內想聞其風采及位塚宰益加廉慎時方面官罷廷臣薦舉專屬吏部公益留意人才委任部屬凡御史出巡歸者必令報其髙下以備拔用自是四方號得人奔競之風為之一息居第隘陋曽不屑意一切世味安於淡薄朝廷重公之徳每優禮之免其朝謁及退休居家杜門不出日課諸生讀書而已所著有抑庵集若干卷行于世天順六年九月二十三日以疾終于正寢享年八十有四訃聞上為之悼惜特贈太保謚文端遣官諭祭于其家復令有司營葬事公配陳氏累封一品夫人先公二年卒子男五人長木資翰林檢討居母憂以卒次曰稹次曰穆曰秱孫男十人曽孫男七人稹等卜以天順七年正月十六葬于邑之實信鄉髙坪之原乃以公所為墓誌示賢請銘其神道賢從公遊最久公未嘗待以屬吏又引之同升平生之知未有過於公者謹次第其事而系之以銘銘曰國之明昌繫彼才賢有一挺生繄豈偶然侃侃王公天賦其秀有聲煜然大江之右鸞坡鳳閣容與翱翔惟學之富惟譽之芳遂秉鈞衡不倚不忒百司庶府位稱其徳位稱其徳乂我烝民列聖汝嘉保傅師臣公之旋歸既祿且壽國藉蓍龜士仰山斗公之云亡軫我聖衷節惠二名錫命三公有美哀榮無然愧怍銘在豐碑元老之墓
祭酒陳公言行錄楊廉
陳敬宗字光世浙江慈谿人進士歷任永樂天順間官至祭酒卒年八十三
陳敬宗由翰林拜南京祭酒美鬚髯容儀端整步履有定則望之者起敬當會食諸生稍有失儀者即待罪不輕容也或有所稟嚴於對君之禮對客善飲襄城伯重斯文或盛設延賓既罷必留敬宗再飲主至酩酊猶自儼然若未嘗飲者人皆服其量古穰雜錄
公登永樂甲申進士第選翰林庶吉士與修髙廟實錄成授刑部主事十二年修五經四書大全成改翰林侍讀後丁母憂宣徳改元起復修兩朝實錄未成轉南京國子司業秩滿陞祭酒為人矜嚴好禮久居太學力以師道自任嚴立教條痛革舊習日勵諸生進學成徳戶部尚書闗中楊鼎初發解于鄉試春闈不利自北京求入南監從公卒業其為士大夫所重如此景泰元年致仕國子祭酒四明陳先生遇僚屬諸生嚴有懐忿而訟之者法司將覆奏就逮周文襄公其同年謂先生當具疏申雪遂屬筆於公未免有遷就之辭先生見之驚曰無乃誑君公笑曰在法惟奏事不實耳聞者或迂先生而先生不亦純臣哉水東日記
行方而嚴學優而粹勢利紛如頹然無累抑抑徳隅人望知畏詞林重輕卜其進退師於國子身以為誨朋來是樂不解于位時有古廉於公作配彭韶撰贊
副都御史吳公言行錄楊亷
吳訥字敏徳直隸常熟人由薦舉歷任永樂天順間官至右副都御史卒年八十六
公父為沅陵縣主簿常被誣繫京師公乞身代事未白而父沒公治喪如禮不用浮屠法力學尚義兼善醫術聲聞江東郡邑薦為校官不就永樂末舉醫生至南京上疏懇辭時仁廟監國聞之命教諸功臣子弟復拜監察御史歷升南京都察院右僉都左副都御史
海虞呉敏徳為僉都御史持敬慎之心秉廉直之節其議論舉措有前賢之遺風視世之隨俗變化方外而圓內者相去逺矣王直撰贊序
呉思庵先生談及淺學後進曰此韻府群玉秀才好趁航船耳航船呉中所謂夜航船接渡徃來船中群坐多人偶語紛紛蓋言其破碎摘裂之學祗足供談笑也水東日記
公為人端重純明履方居約不以窮達易所守其學務遵儒先闡經訓以正士習為文章根據義理有禆世教不徒作也公自童卯積學有素其求端用力必由博以入約自體而達用不事矯飾務以行檢為先至其為文根抵則以群經為之本波瀾則以遷固為之輔於是形諸論著不茍同人言必以實而要其歸則一本於理公應詔起自田里為御史為僉都御史所至皆籍籍有聲若夫文則又公之餘事耳魏驥撰思庵文集序
公淵乎其學炳乎其文才識論議博達今古其在臺憲十有餘年蹇蹇諤諤正氣凜凜其心寛厚仁恕未嘗察察以求人過而奸贓不法之徒自然消縮摧沮不敢喘息方將倚公恃重臺憲坐肅風紀而公力以老去非眾人所以望于公也陳敬宗撰贈致仕序
古貌古心學窺性理孝義幼聞實形踐履避迹儒醫監國所禮乃教世胄乃司風紀卒貳憲臺清徳莫比獨老劬書以忘憂喜修正遺文垂訓無已彭韶撰贊
諒江知府劉公言行錄尹直
劉子輔諱闕以字行江西廬陵人永樂宣徳間曆官監察御史廣東憲使左遷諒江知府死節
子輔自太學生擢監察御史持身謹行儉約如布衣時而用法公平嘗按臨浙江者三年不見聲色而浙江之人善者愛之橫者畏之時憲使周新持風裁不茍許與獨數數稱子輔為賢御史幾載考最陞廣東憲使到官數日丁家艱去服闋坐微累左遷交址諒江知府不鄙夷其民撫綏如子民咸愛戴之叛寇黎利攻圍諒江城時寇勢猖獗他郡縣城多已陷子輔與守將倡兵民效死守數月寇増眾攻城城中食盡而人心益固又踰月寇攻益力遂破城城中兵民盡力鬥以死無一人降者子輔知事不支曰吾奉命守郡郡亡與亡義不可污賊手即自經死一子一妾皆先子輔死事聞贈子輔布政司叅政遣官賜祭復其家子輔平素恂恂若無所言少長者且不慕交際人蓋鮮知之而其終所樹立卓卓若此士可以其外斷之乎當時總帥如王通輩擁勁兵十數萬不能禦賊而棄城去甚者蔡福之徒甘心從賊反兵來攻圖茍活旦暮間卒之不逃誅於國典夫死一也彼身戮家僨貽誚無窮視子輔蓋氷炭薫蕕之不相同矣時戍守之將如都指揮李任等毅然奮節而死者蓋多死民社者子輔及諒江知府易先政平知府何忠輩亦非一人忠罵賊不絕口從容賦詩乃與其子皆死曷嘗乏正人君子哉顧係于用之者之何如也並楊士竒撰傳
尹直撰贊曰嗚呼子輔志節端方觀風兩浙凜凜氷霜乃司廣臬乃守諒江撫綏民夷愷悌循良黎孽叛寇所在披猖獨率兵民禦遏捍防食盡力屈矢與城亡子要先盡不污賦戕妾義子孝忠儷許張恤恩有腆廬陵有光
尚書張公神道碑銘李賢
公諱鳳字子儀先世滄州鹽山人徙真定之安平曽祖才卿祖徳林俱潛徳弗耀考益故為禮科給事中與徳林俱用公貴贈資政大夫戶部尚書祖母王氏母李氏俱贈夫人初李氏有娠一夕夢大星出懐中覺而生公人以為異三歲取父書作讀誦狀識者知有竒志鄰有病召巫治之公往觀之竟不驗扣其神曰卿相在此公去神乃降眾驚異曰此子殆不凡者稍長從太常少卿鄭雍言授春秋經每有講說即能問難穎悟異常已而母病躬侍湯藥衣不解帶母卒居喪盡哀人服其孝永樂己丑北兵犯邊文廟親征以給事君贊理戎務因主將失利沒于陣公時年十四大父母垂白在堂家道蕭然公哀毀踰禮與兄奉祖還家竭力事養得其懽心久之有司聞公孝友選為邑庠生公益奮力於學雖祁寒暑雨不輟遂領薦入太學時鴻臚序班缺員例選北人為之吏部尚書蹇忠定公義見公異之曰是生不可就此職也宣徳丁未登進士第癸丑春擢刑部江西司主事時江西豪民為逆者千餘人繫獄未決付公理之公一訊皆得其情獄中獲生者數百人能譽大振大司寇嘉公之才特令總闔部章奏及錄在京逮繫者正統戊午冬特陞本部右侍郎由主事進侍郎者自公以前未有也己未夏以京城草場出內多弊敕公巡督之辛酉春改南京戶部右侍郎公上疏曰南京根本重地糧不可不素蓄宜每歲分米二百萬石遂定為令往年南京芻粟專委之憲臣至是敕公兼督蓋以出納嚴慎故也時人以公執法呼為張板朝廷亦知其名己巳春賜璽書嘉勞有清勤公正之褒賚以白金文綺景泰壬申春升本部左侍郎未幾進尚書明年廷議謂公素有譽望乃轉兵部尚書叅贊守備機務又明年召為戶部尚書時邊務方殷錢穀之費動以萬計多以不給為憂公至處之裕然國用不勞而足天順改元皇上復位思南京舊都得舊人庶可以壓眾心仍命公為南京戶部尚書兼督糧儲辛巳春以考績赴闕上慰勞有加公以足疾懇辭休致不允再還疾甚未抵任而卒是歲三月十八日也距生洪武丙子九月四日享年六十六公為人正直而心地平易遇事敢為人不敢以私干之尤篤於友義同門蹇於仕途者必極力助之故人李恂為太常贊禮郎母老子幼夫婦相繼而卒公惻然遂養其母以終聘其女為子婦教養其子至於成立又急於濟人嘗渡江偶遇一舟覆於急流公即捐白金購人救之舟中之人賴以全活性尤真率客至即出酒殽對酌為樂不計豐約與之接者未嘗不稱為朴實君子也歷官幾四十年勤慎如一日曽無過舉卒之日有司以訃聞上深悼之遣官諭祭賜以賻儀復命有司為治墳墓給官舟歸葬于鄉公配李氏累封夫人男子三人長愷次悌次忭孫男六人銘曰侃侃張公生也不偶大器弘才童時已負乃承家學乃掇巍科曆躋膴仕不偏以頗不偏以頗時呼為板愈見其操孰不嚴憚允顯天性孝友諄諄濟物之心一何孔仁既叅兵戎復總餉饋茂績宏昭光我士類稽其終始惟忠惟勤懿此言行蔚為名臣褒典式承存歿無間嗚呼張公全歸於善
尚書耿公神道碑銘李賢
今之公卿大夫功業文章表著天下者甚盛如司寇耿公所存所行尤不易得蓋清潔之志如金石之不可奪也嗚呼艱哉公諱九疇字禹範別號恒庵初母姙公時忽夢神告曰吾自冠山來當大汝門覺而公生自幼穎敏讀書必究義理弱冠為邑庠生登永樂甲辰進士第宣徳辛亥擢禮科給事中凡事務存大體有清操正統改元之明年大臣言兩淮鹺政之弊必得重名檢者理之於是推公為鹽運司同知公巡行諸鹽場盡革宿弊公私便之復條奏數事曰均搭派節様鹽二事遂著為令癸亥丁母憂鹽場數千人詣闕留公從之乃進陞鹽運使公益循法責效廉名大著嘗坐水傍一童子曰水清不如使君之清公因號恒庵以自勵尋以詿誤逮至京事白朝廷知公廉正特升刑部右侍郎屢與同官辯疑獄不為勢利所怵有婦誣其夫眾欲斷異公曰不可杖其婦而歸之人服其當未幾有邊警乗輿出迎以公留守京師既而鳳陽歲凶盜起復敕公往綏之公乃留英武飛熊諸衛軍耕守以杜姦寇覬覦之心招流民七萬餘戶一方晏然兩淮鹺政自公去任多廢至是復屬公兼理之於是奏罷易米法申飭條戒有加於舊尋復敕公巡撫江北諸郡公益盡心宣布徳意凡可以惠民者無不極力為之景泰初敕公審錄諸郡大辟囚公曰洗寃澤物吾所願也凡以情得原者二十六人有婦人來何菊家者既去而死其家訟菊與弟殺之菊誣服公驗其無實而釋之後知殺者果仇人也人服其明代還議闗中重地守臣缺人僉謂非公不可特敕公以往既至革弊黜貪威望愈振初六部卿佐使外文移不得徑下按察司以故偃蹇不受約公首奏下之邊將請於臨洮諸衛添取防兵朝廷下公議公上疏言邊城士卒不為少矣在為將者馭之何如耳果能嚴紀律精練習勤撫恤絕侵漁以養其銳氣則一可當百加以賞罰明信則人人自奮而邊患不足慮矣不然添兵何益徒冗食耳遂從公議初邊民春夏就田耕作秋冬移入公疏言邊將所以禦寇而衛民也今民自避寇而失恒產將何為哉乞委邊將以止移入不能衛者罪之民皆稱便朝廷以公兼理戎務宜居憲職遂轉都察院右副都御史仍鎮其地公聞朝廷下有司買羊角以充燈費上疏曰昔宋神宗買浙燈而蘇軾輒諌止之此忠臣愛君之至情也今買羊角製燈無乃類是書曰不矜細行終累大徳遂止繼以災異下詔求直言公復上疏曰天地間有必然之理有或然之數理可盡而數不可泥臣願陛下延儒碩以廣聰明公賞罰以別忠佞擇守令以惠黎庶簡將帥以固邊疆此必然之理不可忽也優詔荅之天順改元皇上復位思公可大用顧侍臣曰耿九疇廉正人也即召為右都御史士類皆賀臺憲得人時子裕任給事中公言父子同在要地非宜遂改裕為翰林檢討公自幸遭遇思圖報稱首進五事曰崇廉恥以勵士風清刑獄以召和氣勤農桑以厚民生節糧賞以簡軍士任臺憲以振綱紀上皆嘉納之因敕戒風憲公進御史告曰朝廷望治於憲職至矣各宜澡滌以副任使不然吾不汝貸眾皆悚息風紀為之肅清時邊情不寧將臣怠命公將率諸道御史劾之事泄反為所訴置公等於理公引咎自當朝廷察非公罪出為江西右布政使尋升四川左布政使明年召為南京刑部尚書先在職者流於諧俗有乖清議公至肅然自歸于正天順四年八月二十九日忽遘疾不語移時而逝距生洪武二十九年四月十三日享年六十有五訃聞上深哀悼遣官諭祭於其家復令有司為營葬事士大夫識與不識莫不惜之公天性孝友親終追思不忘遇亡日悲痛如初喪時事三兄恭而盡禮常修耿氏家乗以昭先徳平生慕司馬溫公為人敦尚古道恥同流俗奉身節儉無他嗜好公退居家惟焚香讀書而已交人不泛闗節不至其門雖權貴亦敬憚不敢犯凡論事是非確然不撓未嘗詭隨於邪正之辨尤嚴坐是與眾寡合累遭讒困賴上知其所存卒保全之公先世束鹿人有諱昉者任金為平定軍指揮使因家平定州有諱守直者務儒業舉進士任總帥府教授髙祖復仕元為大都路知事曽祖文大寧路推官祖承祖太常太祝考綱通經學洪武中為河南盧氏縣學教諭卒葬金谷陀之原子孫遂為盧氏人與太祝公俱贈通議大夫刑部右侍郎妣和氏累贈大淑人配髙氏累贈淑人子男三長智次即裕今為泗州判官次發女六孫男七卜葬于先塋之次裕詣京師時持鄉人左都御史軒公狀乞予為神道碑予亦鄉人也不可辭則序而銘之銘曰麟之祥鳳之瑞跖實難其逢云誰不惜有若斯世挺生偉人玉立清修如鳳如麟有偉耿公巨鹿之胄一時英賢鮮出公右早登仕版青瑣黃門直道而行邁于前聞鹺政既清疑獄既辨乃整邊防乃正臺憲周思職務寢不邊安出領二藩之屏之翰氷壺湛然不容少滓初志如山死而後已百煉之剛不損毫芒南畿作士帝寵煌煌知無不言言則剴切社稷是安既安乃悅繄父之衷士類所宗譽流無窮惟公之終
子裕歷官禮吏二部尚書性寛簡與物無忤弘治九年卒于官
明名臣琬琰續錄卷二
欽定四庫全書
明名臣琬琰續錄卷三
明徐紘撰
侍郎孔公墓誌銘薛瑄
公諱文英字世傑系出宣聖之裔大父諱彥明娶曹氏父志學娶蔣氏自彥明值宋季兵作徙家武安再徙邯鄲父志學又徙陜西安化縣遂家焉比再世皆積行陰徳弗耀于時志學生五子次即公也公生有美質其父遣入縣庠從良師友習舉業中永樂十五年鄉試登辛丑科進士宣徳元年初知江西廬陵縣未幾以事至京師擢任浙江道監察御史三年累奉璽書巡視北直隸民瘼事訖條奏所以消弭之方大荷寵賚值浙江黃巖縣有健訟者構捏齊民三千人相聚譸張為非公奉敕諭俾往體量鞫問公至則取其文狀究察端緒所自起遂得其所以構造者羅織之詞一訊眾情皆服立遣詿誤之眾獨械首訟一夫來京處治人皆交口以明果稱之十年丁內艱正統紀元廷臣奉詔選能御史分理天下軍政公以廷臣薦乃驛召至京改河南道奉敕清理江西軍伍九年滿考陞支五品俸仍理前事正統五年升湖廣按察使九年丁外艱部屬軍民狀公公平之蹟相率訴御史乞留御史會奏得旨報可奪情起復蒞事後以事至京師景泰紀元今皇上詔擇有文武才謀可鎮邊闗者吏部以公名上遂升大理寺卿俾奉敕鎮守紫荊闗及提督緣邊軍務公至練兵有法設險有要弛置得宜闗備大飭內外晏然無警軍民皆得以樂生興事六年春上以刑部左侍郎員缺且邊闗無事仍驛召公補其缺次年為景泰七年二月二十八日卒于官詔如例遣官諭祭修墳安葬公生當洪武甲戌五月初七日卒是年月日蓋甲子一周又三歲矣公娶陳氏生子男四曰宇宗宙宏女四孫男三公性質溫厚居家孝友接人謙和於世利澹然寡嗜好既力學尤通吏事登科為名進士治邑為賢令尹出入風憲綱紀卓然鎮守邊闗事功就緒入貳秋官庶獄明慎其行已歷官大節可見如此又曆仕清朝荷國家舉推恩之典贈其祖通議大夫大理寺卿祖妣淑人封其父文林郎監察御史贈通議大夫大理寺卿母封孺人贈淑人公加授正議大夫資治尹陳氏封孺人至淑人實有三世疏封之榮公既沒又荷聖朝褒恤之典諭祭有文窀穸有造其可謂有光前後善始善終者矣公之子宗將以某年月日奉公柩葬于某山之原乃奉公狀纍然喪服來乞銘則為之銘曰有璞必追有木必材孰人之瑰而用與違君惟其魁孔牒世輝有胎有胚有敷有為所持不回所職不隳所積既徽所成惟丕祖考逺綏嗣慶世纍甲子訖推幽銘永垂
尚書恭定年公神道碑銘李賢
天順庚辰戶部尚書缺人皇上以年公富可當其任有惡其執法者沮之乃屬吏部改議上曰掌國計者正用執法之人卒用公命下朝紳皆悅已而在任公勤慎宻士望益重一旦以疾卒無有不悼惜者其子請銘其神道之碑按侍郎薛君狀公字大有號謙齋姓嚴氏上世莫詳所居曽祖孟陽仕元為萬戶守滁陽因家全椒元季兵亂子孫流徙鳳陽之懐逺洪武初附版籍悞以嚴為年遂因之祖遇春父景和俱以公貴贈資政大夫戶部尚書祖妣朱氏妣邵氏俱贈夫人公甫十歲即入邑庠為子弟員明敏端重師友咸器異之弱冠領永樂丁酉鄉薦明年以乙榜教諭濟南之徳平年雖少而教規甚嚴諸生多所造就秩滿以績最擢吏科給事中兼署刑科糾正遺失務全大體宣徳乙卯吏部薦升光祿少卿宣廟欲大用之乃奏留不下久之特陞陜西布政司右叅政至任即巡曆郡邑察民隱革吏弊興學勸農尤嫉贓吏貪墨者聞風即託故解去鎮守憲臣獨加禮焉或措畫未宜聞公言即止初三邊士馬眾盛供費浩繁民皆疲於逺輸而郡邑豪猾之徒又因緣為奸邊儲多空乏朝廷深以為慮乃屬公總之公量地逺近按收之遲速定其徵科防其出入立法甚嚴夙弊盡革民不告勞而邊廩實矣正統甲子陞河南右布政使惠故及民愈廣時鄰省饑民流聚南陽陳州諸處無慮十數萬剽掠居民有司莫能制公往撫諭乃分散安輯而賑恤之眾皆感公之徳願為編民己巳轉左布政使未幾北兵入境雲中烽火通於京畿軍民走避道阻糧絕朝廷憂之以公有謀為特委督運糧餉八萬石濟邊吏民聞公號令皆冒險而進無後期者邊餉以充明年用邊將論奏進都察院左副都御史提督大同軍務兼理邊儲時軍民瘡痍未復室家離散呻吟之聲不絕公招亡撫存舉廢政革科征抑豪橫廣屯田軍民始有更生之望初倉庫所儲多為勢要侵敓公至悉追復之由是軍務數興穀錢不乏時邊庭大將而下多納賂冒功公至悉核實不錄故爵賞無濫及者景泰乙亥丁外艱朝廷以邊警方急奪哀視事公懇乞終制不允天順改元將臣石彪因私怨以危事中公逮繫于京賴英廟保全乃令致仕不數月即起為南京兵部右侍郎尋轉戶部右侍郎巡撫山東隨復左副都御史公按行青齊諸郡官吏畏服奸豪屏跡有夷人居東昌者多頑獷弗率其首羅姓者尤為桀黠公慮為患乃言于朝因其來京留之以消其不逞之謀庚辰春召為戶部尚書英廟知公忠直禮遇優厚公益毖懋夙夜不懈以國計為己任然處之以靜不動聲色而事無不集癸未賜誥命詞極褒譽甲申春公以陜西累年用兵而督餉道者多不得人乃薦三人為藩司郡守使理其事吏部以公為侵官公上疏極論大臣薦賢為國之道且以年至七十懇乞致仕上初臨御以公舊臣慰勉之使復任忽得瘡疾且劇上命醫往視竟不起深為之震悼輟視朝一日賜謚恭定復遣官諭祭令有司治葬事朝之公卿大夫莫不弔哭盡哀公為人剛正言不輕發廉靜寡欲遇事敢為臨利害不少變氣節才識世不易得生於洪武乙亥十一月七日卒于天順甲申四月十六日享年七十配蘇氏贈夫人子男四人長茂次芳國子生次英次華孫男八人卜以是歲某月某日歸葬于先塋之次銘曰天順人才一時極盛有偉年公尤號敬正既司國計法不可揺峨冠秉笏挺然獨標有偉年公揚曆最久始終不渝惟道是守屢摧不折勵操愈剛儼如蒼檜任披氷霜有偉年公一代無幾星鳳之祥海內咸視皇恤耆舊恩禮是優恭定之名百世之休形歸泉臺無虞有妥史臣作銘刻石道左
刑部尚書劉公墓誌銘李賢
劉之先河南祥符人其逺祖有曰功甫者仕宋為江西萬安丞子孫因家焉公諱廣衡字克平曽祖仁一祖昭年父俊英俱業儒不仕祖父以公貴累贈資善大夫刑部尚書祖妣鄭氏妣歐氏累贈夫人公自幼穎敏在等倫中卓異如老成蚤失怙恃遭家多難諸弟幼弱公與兄廣泰綜理家務家遂以振閭里莫不嘉羨曰劉氏有子矣洎長入邑庠授易于鄉先生翰林檢討宋琮永樂庚子遂領江西鄉薦益肆力於學登甲辰進士宣徳戊申拜刑部廣東司主事乙卯升陜西司員外郎正統丁巳再升浙江司郎中凡歷三署廉明之譽翕然庚申秋朝廷軫念四方多罹飢饉欲廣蓄積以禦荒歲乃簡廷臣分理預備之政敕以便宜從事而公在首選往浙江即日上道遍歷郡邑所區畫甚多得粟數百萬石為四倉以儲之復督勸有司築陂塘抑豪強拯困敝事集而民不擾既還朝廷嘉之甲子升陜西按察司副使命專理重刑凡疑獄賴公而明者甚眾己巳升陜西布政司右布政使明年上以陜西邊務方殷升都察院右副都御史鎮守闗中蓋特升也公益感激自效條陳十事皆安邊禦寇利國便民急務多見施行時邊報多警公從容裁處咸得其肯綮督修城堡七十餘處復奉敕轉輸軍餉數萬石於邊城適歲旱民飢因設法濟之俾不失所而公家之務亦辦尋召公還京治院事未幾復命往錄南京法司之獄多所平反既還有白金彩幣之賚壬申秋復奉命糾察湖廣庻職之廉貪者凡所黜陟人服其公且條陳軍民利病數事多見採納既還勞以羊酒時浙江福建民鄭懐冒王孝心等作亂特敕公馳徃督兵捕之至則賊已就擒公察其嘯聚之故以山有銀場連亙深僻賊得潛伏其中即命伐山通道且奏設縣治以便巡視其患遂息已而守臣以所獲賊屬俱論謀逆報功希賞公覈其實得首惡者十餘人悉縱之事峻而還賜白金彩幣甚厚丙子復奉敕巡撫遼東提督軍務鎮靜不擾逺近悅服天順改元春皇上復位特召公還升刑部左侍郎八月遂進尚書累膺金帶繡袍之賜公感知遇益自力以圖報稱秋九月忽遘風疾而喑即上章懇乞駭骨詔許之既而言語如常眾醫皆喜曰公疾瘳矣公獨不以為然惟諄諄屬後事未數日疾果復作竟不起天順二年十二月十五日也距生洪武某年某月某日享壽六十有四上聞訃嗟悼遣官致祭于其家復命有司為塋葬事公為人直諒通敏寛厚坦夷處已接人一出於誠不立厓岸平居溫然和氣可掬及遇事能斷毅然不可奪而廉介之操始終不渝雖歷通顯服食無異於寒士尤以文學推重於時所為詩文有集藏于家娶康氏累封夫人子男四曰述古曰述憲中順天府鄉試曰述闕曰述績為邑庠生孫男二銘曰木有松焉挺然秀拔石有玉焉孚暢旁達大江之右懿此劉公卓卓溫溫如玉如松發跡司刑爰列三署巨臬名藩大有時譽都臺薦升司寇載登既忠以勤皇寵是膺皇寵是膺惟徳之厚惟才之長惟學之富懿此劉公邦家之光胡不慗遺皓首巖廊我懐伊人昭代希有刻銘堅氏永世不朽
侍講學士曽公行狀劉球
公姓曽諱鶴齡字延年一字延之其先有仕唐為先州團練使曰慶者再傳至搆避五季亂自金陵徙江西因家泰和六傳至宗彭澤令安定清川丞安中監察御史安強兄弟俱起甲科而族益顯彭澤九世至元瑞金教諭約生九韶仕洪武中以弛利便民罷還黃蓬湖官歸而教行子共共子贈翰林修撰伯髙尤邃于學舉賢良校官皆不就曰吾上世連仕不達而有徳于民食其報者在吾子乎吾何以仕為即公之考也母太安人胡氏夢星墜臥內感而生公公少異常兒及受學家廷不煩督責自力于業既冠與其兄椿齡以書經同領永樂乙酉鄉薦明年會試留養未行其兄遂第進士為庶吉士翰林以沒仰事俯育之責萃公一身繼遭父喪內外斬然無足賴者又以閭右齟齬弗克康厥居積學之餘稍出所有授學以自給久而從學者眾贄入益不貲乃營故業邑城之西為久安計諸子頗長足事事遂辭太安人赴永樂辛丑會試時今少師廬陵楊公司文衡務先典實之作以洗浮腐之弊喜公諸篇悉優多梓行之至今評程文者以是科為最廷對居第一擢翰林修撰洪熈乙巳受敕封贈父母妻宣徳改元奉命如南岳及舜神農二陵修祀事宣徳庚戌同考禮部會試修太宗仁宗實錄成受白金綺幣之賜進秩為翰林侍讀明年乞歸省道聞太安人訃哀毀終喪復官預修宣宗實錄正統戊午書成受賜如初進秩為翰林侍講學士尋拔奉訓大夫是秋考順天府鄉試初試之夕場屋火試卷亦有殘缺者有司懼罪不敢以更試為言惟欲請葺場屋以約後兩試公曰必更試然後其弊滌至公著不然雖無所私亦招外謗朝廷何惜一日之費以成此盛事哉有司具二說以進命下悉如公言眾皆懾服得士亦審嘗自謂吾齒未艾而精神覺已衰吾生其不久乎一夕課其子忘倦明旦造朝與同列言笑自若退而得疾未半晝沒蓋正統辛酉三月二十一日也館閣中大為之慟上聞遣禮部左侍郎王公致祭自公卿至勳戚貴臣交致奠傳聞者莫不悼惜公生洪武癸亥四月十八日歷春秋五十九配陳氏封安人子男五序廉應庶庾序由進士起家為行人司行人廉乙卯貢士孫男八惟公中懐坦直畧無一毫廞矯枉而處事遇物井然有理起居休如也事親孝於家極雍睦訓育其兄之遺孤庠自晬至有室卒成偉器致有弋陽司訓之薦嫁庠女兄弟二人如己女寡姉孤甥無不席其庇嘗分上賜金買田以給先祀積俸餘以周族人之貧者親故亦多蒙其惠與人交初若難合久而益親所知為達官立當道者不少每燕見必以公天下期之未嘗及於私教學者欲其必先本領毋徒徇外欲速以自小其志故經其指引者無分達與未達俱有儒者風其文有詩歌詞賦頌贊累千篇傳記序說半之行狀墓銘碑讄雜文三百皆出新意得古法無所襲於外而有益於道徳仁義之說為多可謂沒而有不可沒者矣公就殯之三月序致使命自南夷至將奉柩歸故鄉用某年月日葬其邑某鄉某山之原以公同榜士獨球一人在翰林又素相厚來請狀以為謁銘圗不朽之地義不可辭因述其世出事行如此庶立言君子有所考焉
大理寺卿王公墓表李賢
吾鄉之士顯達者甚眾求其志節介然而潔白自守者大理寺卿王公其人也嗚呼公今逝矣年止四十有七可勝痛哉其弟宜乞予為公墓表義不容辭公諱宇字仲宏姓王氏別號厚齋祥符人也曽大父敦本大父友徳皆樂善好義隱居不仕父希哲讀書執禮行著鄉閭母丁氏有淑徳公自幼穎秀異於群兒父母獨鐘愛之童丱時從師受業日記萬言巡撫重臣一見而竒之曰此大器也即遣為邑庠生公奮志進學雖隆寒盛暑不輟正統戊午遂魁鄉解明年登進士第授南京戶部主事管理糧儲痛革宿弊廉能之聲大振都憲周公銓時總其事蔑視其屬於公獨敬愛之三載以績最給敕命進階承徳郎贈父如其官母妻皆封安人公益砥礪名節在郎署中特立獨行不顧流俗時郎佐職滿例轉正郎吏部以公才能顯著遂舉升江西撫州知府是郡地儉民伙素號難治公至以簡御煩以靜制動六事既畢闔郡翕然稱頌里有隱士呉與弼不妄至城府公欲往造其廬與弼聞之即先謁拜談論竟日出歎曰真明府也公益勞心治民事凡漁利害民宿弊盡革罷之吏有奸黠盜府金自若公廉得其狀置之于法眾皆畏服撫民多商給繻之錢歲計累萬守皆自取以為常然公曰可以無取而取之是傷廉也悉屬於官郡治旁有穴地前守引水蓄魚以自給公遂實之為倉儲粟數萬石以濟饑民郡人題其壁曰闗節一毫無地入公廉兩字有天知逺邇傳誦宜黃多山有虎為患公為告神而驅之虎皆遁去金谿有聚眾暴掠者公曰此吾良民迫于饑餒故耳即開倉濟之眾皆感泣曰真吾父母也實時散去藩臬書公績曰剸煩治劇才識有餘清白操守纎毫無玷都憲巡撫者上公治行於朝特賜誥命以旌異之進階中憲大夫推恩父母妻室天順改元皇上復位之初首念方岳重臣為郡邑表率屬廷臣會舉堪任者公與前列遂擢升山東右布政使時廷議山東累歲不登民皆流移餓殍必屬能者撫安之上以璽書託公感激盡心設法賑濟不憚驅馳
正一嗣教道含無為闡祖光範真人領道教事臣張宇初撰進
伏聞聖人以神道設教太上以虛無為宗其廣演宏敷自塵劫以來愈彰愈著原其本也雖有道經師三寶之分而始自太上授道德五千言於關令尹其所謂無為不爭之旨始殷三代之初則廣成子蒙黃帝問道於崆峒等而上之道所由立出乎太上一也修諸己而合夫內聖外王之道者則有關文莊列諸子之遺言治諸世而驗夫清靜無為之化者則有蓋公曹叅二公之善政迨我祖天師立教於東漢葛仙公許旌陽演派於吳晉曰教則有正一全真之分曰法則有清微靈寶雷霆之日非究源以求流必忘本以逐末然吾道之盛宋元已稱特至我朝欽蒙太祖高皇帝御注道德上下經立成道門上範清理道教崇獎備至謂道教之設中古有之如黃帝謁廣成子於崆峒祖天師鍊丹於龍虎役使鬼神禦災捍患所以歷代不磨禱祈有應無不周悉永樂初元首蒙皇上聖恩申明眷諭彌篤務令一遵太祖成憲由是觀之吾道之光赫又豈前之所企及也哉永樂四年夏伏蒙聖恩委以纂修道典入閣通類切念臣宇初匪材涼德學識淺陋忝竊是懼徒承乏於遺宗曷負勝於重任然雖撫躬慊慄詔命莫辭兩承勑旨之頒時蒙宣室之問揆之駑劣慚悚益增稽之遭遇喜懼交集又念吾道自近代以來玄綱日墜道化莫敷實喪名存領衰裘委常懷振迪之思莫遂激揚之志玆蓋伏遇聖明御極神睿統天偃武修文成功定難聖德合於天心禎祥疊見皇猷孚於華夏道德斯昌實道門千載一時之遇成太平萬世不湮之典是用旦夕搜釆前代定規羣師遺則撰成道門十規志在激勵流風昭宣聖治永為奕世繩規玄門祖述庶幾上不負朝廷崇獎之恩下有資道流趨學之逕其茂闡玄元之化益宏清靜之宗陰翊邦祚大振教謨深有望於將來期永規於厥後也乎
道教源派始自太上三代之前則黃帝問道廣成子即太上也及曰生於殷末仕於周初在文王時為柱下史迨武王時遷藏室史其所著則道德上下經其徒則有關文莊列亢倉柏矩之流其言則修齊治平富國強兵經世出世之術互有之矣見之太史氏曰道家者流精神專一言廣易操斯可知矣故所謂先黃老而後六經甚則以黃老倫於刑名則為過矣其曰元始靈寶乃混沌之初玄元始三氣化生其本則一後之闡化則有祖天師許真君葛仙翁茅真君諸仙之振世降之久不究其源各尊派系若祖師之曰正一許君之曰淨明仙公之曰靈寶茅君之曰上清此皆設教之異名其本皆從太上而授凡符籙經教齋品道法之傳雖傳世之久各尊所聞增減去取或有不同而源委則一內而修之則有內外丹之傳其見諸經典者諸子未嘗言之丹砂藥術其曰修鍊止性命神氣之說自秦漢以來方士競出若文成五利之以金石草木徒殺身取禍遂世稱方術矣外而施之則有禱禬祠祝之事自寇杜葛陸之徒其說方盛由後之師匠增損誇誕奔競聲利而世曰異端矣然二者太上之初所未彰顯後之不究其本不探其源者流而忘返眩異失同則去太上立教之本虛無清靜無為不言之妙日遠矣凡習吾道者必根鋸經書探索源流務歸於正勿為邪說淫辭之所汩遂乃遞相鼓惑深失祖風蓋經曰虛無自然道所從出真一不二體性湛然圓明自足是開立教之源以為入道之本所宜首務也道門經籙太上三洞諸品經典乃元始天尊靈寶天尊太上道德天尊金口所宣歷劫相傳諸師闡化若元始說經當以度人上品為諸經之首靈寶說經當以定觀內觀為要太上立教當以道德日用為規內而修己則虛皇四十九章經洞古大通生天清靜諸經最為捷要外而濟世度幽則黃帝陰符經玉樞北斗消夾救苦五廚生神諸經玉樞朝天九幽諸懺是皆入道之梯航修真之蹊逕是以從道之士先當恭敬神明焚修香火積誦經誥皈依大道首宿今之業垢召福澤之良因故經曰一切神仙真人皆以無上要言得成道果仙師云經以斂心經以著念使晨夕能焚誦不輟消除魔障增廣道緣誠為方便中第一事也凡持誦之士必當齋戒身心洗心滌慮存神默誦誠如對越上帝默與心神交會心念無二句字真正調聲正氣神暢氣和庶幾有功則玉音攝氣靈韻交孚自然和天安地善俗化民福集禍消存亡蒙惠苟若口誦心違形留神往不存誠敬手怠足揚雖日誦千百卷於己何益又豈能消災散禍也哉若為人持誦猶當持敬存誠以致齋主之敬以通信嚮之誠庶不致虛受齋供布施為之析福消愆自然有感如或語言接對嬉笑談諧思念不專熏穢披誦不徒無益於齋主反以貽愆於己身似此皆然深宜規戒兼以年代之遠經文訛舛多後代師德之所撰注謬誤不無因生輕慢如或有疑自信不篤則守以一誠慎勿鼓和輕薄浮妄之徒擅生慢毀自貽厥咎其太上諸品經籙若祖天師所受則盟威都功葛仙舫所受則中盟四仙茅真君所受則上清大洞其餘符籙彌多皆所以福國裕民寧家保己是以歷代崇奉皈依者皆獲感應隨所禱叩旋有異徵其太上設教之驗信不誣矣然而代深年遠其或字畫訛謬句讀乖舛有之不得一槩非議毀訾四方博識師德善加考證詮次申送教門改正刊行猶為善果之一助也
坐園守靜為入道之本蓋太上立教度人正為超脫幻化了悟生死若非究竟本來了達性命則何所謂學道之士也經曰積心善行絕世所欲不興妄想無有染著不滯有無永絕生滅是名真人近世以禪為性宗道為命宗全真為性命雙修正一則惟習科教孰知學道之本非性命二事而何雖科教之設亦惟性命之學而已若夫修己利人濟幽度顯非明性命根基曷得功行全備況自上古以來太上歷劫化現諸師之修鍊成道皆自靜定之工庶得道功克就神通自在迨宋金之初重陽王祖師遇鍾呂之傳始立全真之教蓋本經曰養其無體體故全真是教則猶以坐圜守靜為要五祖則太上東華鍾呂海蟾也七真則丘劉譚馬郝孫王也其下綿延暨王苗祈完之輩始今學之者眾皆以真功實行為本其初入道先擇明師叅禮開發性地慤守修真十戒白祖師馮尊師堂規等文收習身心操持節操究竟經典既知入道之門然後擇山水明秀形全氣固之地創立菴舍把茆蓋頭聊蔽風雨風餐露宿水跡雲蹤次結道伴惟務真素樸實之人晨夕為侶供送飲食草衣木食簞食瓢飲但獲止饑蔽寒而已直候百日立基十月胎圓三年圓畢或留圓或出定惟斷絕人事情消緣滅去來自由其或有力之家布施齋糧衣鉢隨分自給而已不得妄貪過取亦不得假設誇誕之辭驚世駭俗務吊虛名其補破遮寒乞食化衣真功苦行槁木死灰乃磨勵身心分內之事庶不負四恩殃及九祖苟或退怠則草魔作障矣其供圜道伴竭力扶持寒暑疾厄務盡勤勞亦積己之功成人之善也不得假以禪宗棒喝互爭人我取世非議所究丹經惟石壁記龍虎經叅同契悟真篇翠虛篇還源篇指玄篇大道歌崔公入藥鏡金丹四百字并諸仙語錄皆誘人修真入聖之梯航所宜潛心研究庶無差慝其旁門左道之言不許經目留心悮己惑人甚則毀謗經典借證其非則貽冥譴必矣
齋法行持乃上古籲天禴祭之禮自靈寶天尊受元始說經以來為立教之本其目最多其文最浩然自太極徐真人仙翁葛真人朱陽鄭真人三師而下則杜葛陸寧項寇又其最名世者由是而分則有林田金白諸師遂有東華南昌之分派雖不同而其源則一故符篆咒訣亦相去不遠是皆後之師德各立宗門接引後來之一端初無二道也舍此數派稱為正宗餘不足師者多矣世傳三籙內文金書玉鑑道門定制立成儀等書已有定規凡行持之士必廣叅博究務明性命根宗累積真功實行凡遇行持必須齋明盛服潔己清心先鍊諸己後可度魂必齋戒以通神明外絕塵務內鍊形神非符籙簡札之事不得妄與凡陞壇朝叩之次務積一誠精思默存為眾所模範庶上可以感天地鬼神下則不負幽冥之苦趣如三籙之設金籙惟帝王可建玉籙惟后妃可建黃籙則士庶可建大小各依分數不可僭亂定規一遵太祖皇帝立成儀範恪守為則凡其符籙簡札之類亦不得增損移易其壇儀科典皆設像陰陽取則經緯一無妄建苟不以誠敬齋莊為本惟務鍾鼓喧譁旛花眩彩語言嬉笑舉動輕浮何以對越上帝通誠三界不惟無以感召休祥亦且反增罪業矣傳曰鬼神無常享享於克誠誠則有神其理甚著故澗溪沼址之毛蘋蘩蘊藻之菜皆可羞之鬼神薦之上帝也此所以為高功鍊師者必擇同道端潔諳通之士同壇共事庶無貽咎於己亦為齋主消愆而致福其所用雲樂之外其餘鐃鈸鈴鐸之類不得雜用甚為褻瀆至若趙歸真林靈素之徒偶為世主之所崇尚敬禮即為富貴所驕有失君臣之分過設誇誕之辭不以慈儉自守亦取議當時後世多矣是切為後戒
道法傳緒清微始於元始天尊神霄始於玉清真王自歷代傳緒以來清微自魏祖二師而下則有朱李南黃諸師傳衍猶盛凡符章經道齋法雷法之文率多黃師所衍神霄自汪王二師而下則有張李白薩潘楊唐莫諸師恢弘猶至凡天雷酆嶽之文各相師授或一將而數派不同或一派而符咒亦異以是訛舛失真隱真出偽者多因而互生謗惑
凡行持之士必有戒行為先次以叅究為務先求巖谷明師草衣木食之士開發萬法根宗精勵香火止佩一法一籙一職苟能晨夕鍊神養氣修持不怠與神明交格言行無慊何患法之不靈將之不祐雖職小法專亦驗苟惟務虛名奔逐聲利必求叅當世顯達為師誇名眩世不修香火荒怠修持佩法縱多徒若商賈之負販籙職貴於高大出處務於誇眩耽肆酒食矜伐怨欲不異井巷巫覡之徒未嘗留念神明輒誇符咒之驗呼儔誘類第相鼓惑甚則假以謝師犒將徼索酒食誠有悮於叩祈且深乖於教範又輒妄為人師以盲引瞽內無功行外結是非探為大戒果為高行之士惟務致虛守靜一念不生萬緣俱寂性天道法心地雷霆不落萬緣之窩臼惟究向上之真宗斯為上士也又等圓光附體降將附箕扶鸞照水諸項邪說行持正法之士所不宜道亦不得蔽惑邪言誘眾害道凡行符水之士務以利濟存心以丹砂藥術兼濟不得妄受資財反與鬼神構怨以至法術不驗亦不得濫授道法輕泄玄機雖入道之人崇教之士言行不莊慢忽香火者亦宜寶祕慎勿妄傳而況市井屠釣之徒苟利眩名輒納為徒浮談誑語自貽律譴罪所不原
住持領袖凡名山福地靖廬治化叢林宮觀住持之士或甲乙往還或本山推舉必得高年耆德剛方正直之士言行端莊問學明博足為叢林之師表福地之依皈者為之庶足儀刑後進準則前修其居是者務必慈仁儉約德量含弘規矩公正先開接引之方導愚畜眾次謹焚修之職請福消愆裕國祝釐莫大於報本尊經闡教莫大於推誠其畜眾之方先嚴戒行規矩為要警以罪福因果之報田糧委庫職管紹賦稅任砧基應充飲食修造各謹司存晨昏以神明為謹修葺為心五湖四海高人羽士或挂搭安單栖冬結夏設知堂一貟廣於接待素食粗衣隨緣安駐務令身口安閑逍遙無念庶進道有基身心無慮其刻苦修持者猶當周給其入山檀施喜捨隨緣或建齋設醮薦祖度親隨力行持一遵齋科大小濟利毋校所施厚薄經曰一切諸福皆自歡喜中來一切布施生歡喜心種種善果福報無邊其官貴賓客往還素麪一飡遇夜則宿不得干與公事延留惹非朔望宣明訓戒開示激揚務修本面家風究竟本宗事業毋貪富貴毋嗜喧囂因而爭相倣效華衣美食廣廈細氈昧公營私出入騎乘呵擁僕御交接權勢以致教化不行源汙流濁甚則耽迷聲色外飾內乖不畏香火神明靈壇古跡私畜俗眷穢褻神祇所轄住持宜聞於有司處決下山不得蒙昧阿私有壞規法其後進不遵輕薄之流不習本宗惟圖頑橫自貽過咎必宜依律遣斷庶獲規繩嚴肅教範宣揚如或一槩容情罪宜均受近者郡邑道寮儀範猶乖紀綱不振所合整肅一守定規
雲水叅訪凡出家之人上離父母之親下棄祖宗之嗣志在出世離塵必當以超脫幻化了悟生死為心苟若仍前汨迷塵網晝夜奔波無有出期與俗何異經曰學道之士以清靜為本睹諸邪道如睹仇讎遠諸愛慾如避臭穢除苦惱根斷親愛緣是故出家之後離情割愛舍妄歸真必當以究明心地修養性天為務操修戒行磨鍊身心隻笠簞瓢孤雲野鶴或遇名山洞府挂搭安單叅竭明眼師匠問道親師切究性命根宗深探道德之要悟徹宗門玩味法乳不於利名挂意富貴留心雖飢寒風暑之切身不易其操雖困苦貧賤之役心不奪其志忍辱藏垢言行謙和卑下柔弱精神純一心存柔遜性戒剛強務居山林巖洞人跡稀絕之地草衣木食以養生巢居穴處以守道各依師授修鍊本來其出外叅求風餐雨宿忍凍受飢躡屩擔簦携包頂鉢不懼萬里之遙務登名師大匠之門一言之下頓悟萬劫之果遂周致凡出處之間悉遵白祖師馮尊師諸師匠堂規叢林儀範而行凡有過失悉依責罰其或非實際悟明真積力久性天瑩徹塵垢磋磨好為人師以自大者必擇而師之不得惟慕虛名趨媚顯達貪迷聲利不究實地工夫至乃前工盡廢業障徒存其雲朋霞友之徒亦須志合道同方乃不生魔識共成道願先擇後交猶為自戒苟或師友得人堅心苦行普資羣品度脫幽沈則臣事三境超神八極為不難矣
立觀度人為出家接續之首務凡名山洞府洞天福地古跡靈壇皆古昔仙真靈跡去處其欲香火綿遠必以度人為先須擇名器之家資性淳良庶可訓誨苟非道材法器汎濫收錄或不成材肆暴為非罔守戒訓不惟貽玷玄門又且成敗興廢所擊或多來歷汙雜出處卑微甚則累辱冠裳尤宜自慎必得其人然後聽言觀行察審詳實為其登名臘籍長幼各依齒敘不得徇私素亂書記會眾舉試道門經典務要習熟諳通掌籍類名申送道司俟度牒開通依例申名朝廷關給方可簪披為道士既頂冠裳之後掌籍常加鈐東房長晨夕訓戒務守清規恭敬神明焚誦經誥凡係本宗科典經書齋醮道法詞意榜語必當貫熟該通潛心究竟出處語默修習為常行有餘力若儒之性理釋之禪宗更能融通一貫猶為上士暇日則舉唱法事焚香揮塵論道叅真或吟詩撫琴以自怡或佩法坐圜以自究或有應緣經醮務必齋戒存誠一遵前訓藜羹蠣食楮被布衣乃出家常事不得溷同世俗故違規矩博奕肆酒交友奸邪長幼參商支分派別考試不中舉唱不齊視科典為文具因果為虛談歌談妖豔之詞汩沒利名之域貪迷富貴耽戀紛華不究本面家風日墜祖宗基業輕則議罰容以自悛重則一遵戒條下山除籍庶激勵於將來使四方之遵守
金穀田糧多累朝給賜田土或前代師德所置祖產前後檀越所施專為贍眾香燈之用其常住庫堂設職管紹出納其各寮院宜遵常住定規長幼輪次管紹其租課金穀簿書庫堂則都監上座監臨掌之寮院則房長掌之以下者止依臘敘長幼輪管凡一歲賦稅科差殿堂修造房院修葺春秋祭祀時序薦誦吉凶吊賀關防火盜必以贍眾為先悠久為志務要公同出納明白登載不得指私為公各畜私財互分各據擅自支遣務令老安幼懷香燈不乏報祀以時修葺勤謹賦稅預備則上下雍睦香火悠久公私無窘逼之憂宮觀無興替之患疾病互相扶持死亡務從儉約薦送俱不得昧公營私虧瞞入己苟求衣食欺誑神明租課湮沒修造不舉祭祀荒違以致科差點充上下靡寧甚則攘竊非為有乖教法不懼天理之誅有負檀施之願在公庫則眾職舉行方丈會眾查理議罰計其輕重甚則更替輕則罰倍其數入庫公用其寮院則尊長舉行亦會眾眷查理輕重亦照常住行之申呈方丈從公遣逐如眾職互相容蔽以掩己私尊長姑息不言暗相護恃鄰眷亦宜舉行公議以明去就懲一戒百其常住田土例不許賣亦不得私立契約破蕩賣易其應充科役宜遵定制設砧基道人支應庶不一槩汙雜染習澆風切須自慎神鑒孔昭各宜勉之
宮觀修茸凡名山福地真靈香火之所多宋元本朝所建官宇上以祝釐福國下以容眾安單每因兵燹之餘遂乃廢弛不舉其各宮觀若殿宇法堂齋堂官舍雲堂道館兩廡庖庾所不可無雖戶有田糧或所任非人沈匿租課入己肆非妄為毀滅神像傾頹屋舍者多務以科差藉口甚則典賣常住器皿房屋卒為瓦礫榛蕪終身不思芟整者有之或各有私財分煙異爨因而倣習成風昨蒙聖恩清理其凡係前代真仙古跡靈壇豈宜廢弛必合依時修葺或戶下田糧荒熟不等賦稅輕重又或產去稅存不時各須臨田查理開報有司立碑刻石毋致湮滅與公庫職負公同出納務以修葺贍眾為先專設直歲一貟知庫一負每歲修補漏爛整築墻籬潔淨道路肅清壇宇蓄箓山林使神明有所依栖四眾亦獲安逸如田糧所用不敷或資於經醮或藉於題注眾力經營隨宜整葺亦不得假此名色在外交結官貴誘透商賈強人謀為非出善願因而招惹是非返為官觀之累如或田糧香花可充修造肥己不為故行穿鑿山林有傷風水赭伐林木以充口腹同處職眷遞相覺察聞於道司舉行定奪如悛過自新方許同處其或頑愎不遵聽自有司區處務在革替一新常川修葺庶無傾廢永振前規凡在玄門各宜遵守
詩曰
混沌未分天地亂茫茫渺渺無人見自從盤古破鴻濛開闢從茲清濁辨覆載群生仰至仁發明萬物皆成善欲知造化會元功須看西遊釋厄傳
蓋聞天地之數有十二萬九千六百歲為一元將一元分為十二會乃子丑寅卯辰巳午未申酉戌亥之十二支也每會該一萬八百歲且就一日而論子時得陽氣而丑則雞鳴寅不通光而卯則日出辰時食後而巳則挨排日午天中而未則西蹉申時晡而日落酉戌黃昏而入定亥譬於大數若到戌會之終則天地昏曚而萬物否矣再去五千四百歲交亥會之初則當黑暗而兩間人物俱無矣故曰混沌又五千四百歲亥會將終貞下起元近子之會而復逐漸開明邵康節曰冬至子之半天心無改移一陽初動處萬物未生時到此天始有根再五千四百歲正當子會輕清上騰有日有月有星有辰日月星辰謂之四象故曰天開於子又經五千四百歲子會將終近丑之會而逐漸堅實易曰大哉乾元至哉坤元萬物資生乃順承天至此地始凝結再五千四百歲正當丑會重濁下凝有水有火有山有石有土水火山石土謂之五形故曰地闢於丑又經五千四百歲丑會終而寅會之初發生萬物曆曰天氣下降地氣上升天地交合群物皆生至此天清地爽陰陽交合再五千四百歲正當寅會生人生獸生禽正謂天地人三才定位故曰人生於寅
感盤古開闢三皇治世五帝定倫世界之間遂分為四大部洲曰東勝神洲曰西牛賀洲曰南贍部洲曰北俱蘆洲這部書單表東勝神洲海外有一國土名曰傲來國國近大海海中有一座名山喚為花果山此山乃十洲之祖脈三島之來龍自開清濁而立鴻濛判後而成真個好山有詞賦為證賦曰
勢鎮汪洋威寧瑤海勢鎮汪洋潮湧銀山魚入穴威寧瑤海波翻雪浪蜃離淵水火方隅高積上東海之處聳崇巔丹崖怪石削壁奇峰丹崖上彩鳳雙鳴削壁前麒麟獨臥峰頭時聽錦雞鳴石窟每觀龍出入林中有壽鹿仙狐樹上有靈禽玄鶴瑤草奇花不謝青松翠柏長春仙桃常結果修竹每留雲一條澗壑籐蘿密四面原堤草色新正是百川會處擎天柱萬劫無移大地根
那座山正當頂上有一塊仙石其石有三丈六尺五寸高有二丈四尺圍圓三丈六尺五寸高按周天三百六十五度二丈四尺圍圓按政曆二十四氣上有九竅八孔按九宮八卦四面更無樹木遮陰左右倒有芝蘭相襯
蓋自開闢以來每受天真地秀日精月華感之既久遂有靈通之意內育仙胞一日迸裂產一石卵似圓毬樣大因見風化作一個石猴五官俱備四肢皆全便就學爬學走拜了四方目運兩道金光射沖斗府驚動高天上聖大慈仁者玉皇大天尊玄穹高上帝駕座金闕雲宮靈霄寶殿聚集仙卿見有金光燄燄即命千里眼順風耳開南天門觀看二將果奉旨出門外看的真聽的明須臾回報道臣奉旨觀聽金光之處乃東勝神洲海東傲來小國之界有一座花果山山上有一仙石石產一卵見風化一石猴在那裡拜四方眼運金光射沖斗府如今服餌水食金光將潛息矣玉帝垂賜恩慈曰下方之物乃天地精華所生不足為異
那猴在山中卻會行走跳躍食草木飲澗泉採山花覓樹果與狼蟲為伴虎豹為群獐鹿為友獼猿為親夜宿石崖之下朝遊峰洞之中真是山中無甲子寒盡不知年
一朝天氣炎熱與群猴避暑都在松陰之下頑耍你看他一個個
跳樹攀枝採花覓果拋彈子邷麼兒跑沙窩砌寶塔趕蜻蜓撲蜡參老天拜菩薩扯葛籐編草捉虱子咬又掐理毛衣剔指甲挨的挨擦的擦推的推壓的壓扯的扯拉的拉青松林下任他頑綠水澗邊隨洗濯
一群猴子耍了一會卻去那山澗中洗澡見那股澗水奔流真個似滾瓜湧濺古云禽有禽言獸有獸語眾猴都道這股水不知是那裡的水我們今日趕閑無事順澗邊往上溜頭尋看源流耍子去耶喊一聲都拖男挈女呼弟呼兄一齊跑來順澗爬山直至源流之處乃是一股瀑布飛泉但見那
一派白虹起千尋雪浪飛海風吹不斷江月照還依冷氣分青嶂餘流潤翠微潺湲名瀑布真似掛簾帷
眾猴拍手稱揚道好水好水原來此處遠通山腳之下直接大海之波又道那一個有本事的鑽進去尋個源頭出來不傷身體者我等即拜他為王連呼了三聲忽見叢雜中跳出一個石猴應聲高叫道我進去我進去好猴也是他
今日芳名顯時來大運通有緣居此地王遣入仙宮
你看他瞑目蹲身將身一縱徑跳入瀑布泉中忽睜睛擡頭觀看那裡邊卻無水無波明明朗朗的一架橋梁他住了身定了神仔細再看原來是座鐵板橋橋下之水沖貫於石竅之間倒掛流出去遮閉了橋門卻又欠身上橋頭再走再看卻似有人家住處一般真個好所在但見那
翠蘚堆藍白雲浮玉光搖片片煙霞虛窗靜室滑凳板生花乳窟龍珠倚掛縈迴滿地奇葩鍋灶傍崖存火跡樽罍靠案見殽渣石座石床真可愛石盆石碗更堪誇又見那一竿兩竿修竹三點五點梅花幾樹青松常帶雨渾然像個人家
看罷多時跳過橋中間左右觀看只見正當中有一石碣碣上有一行楷書大字鐫著花果山福地水簾洞洞天
石猿喜不自勝急抽身往外便走復瞑目蹲身跳出水外打了兩個呵呵道大造化大造化眾猴把他圍住問道裡面怎麼樣水有多深石猴道沒水沒水原來是一座鐵板橋橋那邊是一座天造地設的家當眾猴道怎見得是個家當石猴笑道這股水乃是橋下沖貫石橋倒掛下來遮閉門戶的橋邊有花有樹乃是一座石房房內有石窩石灶石碗石盆石床石凳中間一塊石碣上鐫著花果山福地水簾洞洞天真個是我們安身之處裡面且是寬闊容得千百口老小我們都進去住也省得受老天之氣這裡邊
刮風有處躲下雨好存身霜雪全無懼雷聲永不聞煙霞常照耀祥瑞每蒸熏松竹年年秀奇花日日新
眾猴聽得個個歡喜都道你還先走帶我們進去進去石猴卻又瞑目蹲身往裡一跳叫道都隨我進來進來那些猴有膽大的都跳進去了膽小的一個個伸頭縮頸抓耳撓腮大聲叫喊纏一會也都進去了跳過橋頭一個個搶盆奪碗佔灶爭床搬過來移過去正是猴性頑劣再無一個寧時只搬得力倦神疲方止石猿端坐上面道列位啊人而無信不知其可你們才說有本事進得來出得去不傷身體者就拜他為王我如今進來又出去出去又進來尋了這一個洞天與列位安眠穩睡各享成家之福何不拜我為王眾猴聽說即拱伏無違一個個序齒排班朝上禮拜都稱千歲大王自此石猿高登王位將石字兒隱了遂稱美猴王有詩為證詩曰
三陽交泰產群生仙石胞含日月精借卵化猴完大道假他名姓配丹成內觀不識因無相外合明知作有形歷代人人皆屬此稱王稱聖任縱橫
美猴王領一群猿猴獼猴馬猴等分派了君臣佐使朝遊花果山暮宿水簾洞合契同情不入飛鳥之叢不從走獸之類獨自為王不勝歡樂是以
春採百花為飲食夏尋諸果作生涯秋收芋栗延時節冬覓黃精度歲華
美猴王享樂天真何期有三五百載一日與群猴喜宴之間忽然憂惱墮下淚來眾猴慌忙羅拜道大王何為煩惱猴王道我雖在歡喜之時卻有一點兒遠慮故此煩惱眾猴又笑道大王好不知足我等日日歡會在仙山福地古洞神洲不伏麒麟轄不伏鳳凰管又不伏人間王位所拘束自由自在乃無量之福為何遠慮而憂也猴王道今日雖不歸人王法律不懼禽獸威嚴將來年老血衰暗中有閻王老子管著一旦身亡可不枉生世界之中不得久注天人之內眾猴聞此言一個個掩面悲啼俱以無常為慮
只見那班部中忽跳出一個通背猿猴厲聲高叫道大王若是這般遠慮真所謂道心開發也如今五蟲之內惟有三等名色不伏閻王老子所管猴王道你知那三等人猿猴道乃是佛與仙與神聖三者躲過輪迴不生不滅與天地山川齊壽猴王道此三者居於何所猿猴道他只在閻浮世界之中古洞仙山之內猴王聞之滿心歡喜道我明日就辭汝等下山雲遊海角遠涉天涯務必訪此三者學一個不老長生常躲過閻君之難噫這句話頓教跳出輪迴網致使齊天大聖成眾猴鼓掌稱揚都道善哉善哉我等明日越嶺登山廣尋些果品大設筵宴送大王也
次日眾猴果去採仙桃摘異果刨山藥斸黃精芝蘭香蕙瑤草奇花般般件件整整齊齊擺開石凳石桌排列仙酒仙殽但見那
金丸珠彈紅綻黃肥金丸珠彈臘櫻桃色真甘美紅綻黃肥熟梅子味果香酸鮮龍眼肉甜皮薄火荔枝核小囊紅林檎碧實連枝獻枇杷緗苞帶葉擎兔頭梨子雞心棗消渴除煩更解酲香桃爛杏美甘甘似玉液瓊漿脆李楊梅酸蔭蔭如脂酥膏酪紅囊黑子熟西瓜四瓣黃皮大柿子石榴裂破丹砂粒現火晶珠芋栗剖開堅硬肉團金瑪瑙胡桃銀杏可傳茶椰子葡萄能做酒榛松榧柰滿盤盛橘蔗柑橙盈案擺熟煨山藥爛煮黃精搗碎茯苓並薏苡石鍋微火漫炊羹人間縱有珍饈味怎比山猴樂更寧
群猴尊美猴王上坐各依齒肩排於下邊一個個輪流上前奉酒奉花奉果痛飲了一日
次日美猴王早起教小的們替我折些枯松編作栰子取個竹竿作篙收拾些果品之類我將去也果獨自登栰儘力撐開飄飄蕩蕩徑向大海波中趁天風來渡南贍部洲地界這一去正是那
天產仙猴道行隆離山駕栰趁天風飄洋過海尋仙道立志潛心建大功有分有緣休俗願無憂無慮會元龍料應必遇知音者說破源流萬法通
也是他運至時來自登木栰之後連日東南風緊將他送到西北岸前乃是南贍部洲地界持篙試水偶得淺水棄了栰子跳上岸來只見海邊有人捕魚打雁穵蛤淘鹽他走近前弄個把戲妝個虎嚇得那些人丟筐棄網四散奔跑將那跑不動的拿住一個剝了他衣裳也學人穿在身上搖搖擺擺穿州過府在市廛中學人禮學人話朝餐夜宿一心裡訪問佛仙神聖之道覓個長生不老之方見世人都是為名為利之徒更無一個為身命者正是那
爭名奪利幾時休早起遲眠不自由騎著驢騾思駿馬官居宰相望王侯只愁衣食耽勞碌何怕閻君就取勾繼子蔭孫圖富貴更無一個肯回頭
猴王參訪仙道無緣得遇在於南贍部洲串長城遊小縣不覺八九年餘忽行至西洋大海他想著海外必有神仙獨自個依前作栰又飄過西海直至西牛賀洲地界登岸遍訪多時忽見一座高山秀麗林麓幽深他也不怕狼蟲不懼虎豹登上山頂上觀看果是好山
千峰排戟萬仞開屏日映嵐光輕鎖翠雨收黛色冷含青瘦籐纏老樹古渡界幽程奇花瑞草修竹喬松修竹喬松萬載常青欺福地奇花瑞草四時不謝賽蓬瀛幽鳥啼聲近源泉響溜清重重谷壑芝蘭繞處處巉崖苔蘚生起伏巒頭龍脈好必有高人隱姓名
正觀看間忽聞得林深之處有人言語急忙趨步穿入林中側耳而聽原來是歌唱之聲歌曰
觀棋柯爛伐木丁丁雲邊谷口徐行賣薪沽酒狂笑自陶情蒼逕秋高對月枕松根一覺天明認舊林登崖過嶺持斧斷枯籐收來成一擔行歌市上易米三升更無些子爭競時價平平不會機謀巧算沒榮辱恬淡延生相逢處非仙即道靜坐講黃庭
美猴王聽得此言滿心歡喜道神仙原來藏在這裡即忙跳入裡面仔細再看乃是一個樵子在那裡舉斧砍柴但看他打扮非常
頭上戴箬笠乃是新筍初脫之籜身上穿布衣乃是木綿撚就之紗腰間繫環絛乃是老蠶口吐之絲足下踏草履乃是枯莎槎就之爽手執衠鋼斧擔挽火麻繩扳松劈枯樹爭似此樵能
猴王近前叫道老神仙弟子起手那樵漢慌忙丟了斧轉身答禮道不當人不當人我拙漢衣食不全怎敢當神仙二字猴王道你不是神仙如何說出神仙的話來樵夫道我說甚麼神仙話猴王道我才來至林邊只聽的你說相逢處非仙即道靜坐講黃庭黃庭乃道德真言非神仙而何樵夫笑道實不瞞你說這個詞名做滿庭芳乃一神仙教我的那神仙與我舍下相鄰他見我家事勞苦日常煩惱教我遇煩惱時即把這詞兒念念一則散心二則解困我才有些不足處思慮故此念念不期被你聽了猴王道你家既與神仙相鄰何不從他修行學得個不老之方卻不是好樵夫道我一生命苦自幼蒙父母養育至八九歲才知人事不幸父喪母親居孀再無兄弟姊妹只我一人沒奈何早晚侍奉如今母老一發不敢拋離卻又田園荒蕪衣食不足只得斫兩束柴薪挑向市廛之間貨幾文錢糴幾升米自炊自造安排些茶飯供養老母所以不能修行
猴王道據你說起來乃是一個行孝的君子向後必有好處但望你指與我那神仙住處卻好拜訪去也樵夫道不遠不遠此山叫做靈臺方寸山山中有座斜月三星洞那洞中有一個神仙稱名須菩提祖師那祖師出去的徒弟也不計其數見今還有三四十人從他修行你順那條小路兒向南行七八里遠近即是他家了猴王用手扯住樵夫道老兄你便同我去去若還得了好處決不忘你指引之恩樵夫道你這漢子甚不通變我方才這般與你說了你還不省假若我與你去了卻不誤了我的生意老母何人奉養我要斫柴你自去自去
猴王聽說只得相辭出深林找上路徑過一山坡約有七八里遠果然望見一座洞府挺身觀看真好去處但見
煙霞散彩日月搖光千株老柏萬節修篁千株老柏帶雨半空青冉冉萬節修篁含煙一壑色蒼蒼門外奇花佈錦橋邊瑤草噴香石崖突兀青苔潤懸壁高張翠蘚長時聞仙鶴唳每見鳳凰翔仙鶴唳時聲振九皋霄漢遠鳳凰翔起翎毛五色彩雲光玄猿白鹿隨隱見金獅玉象任行藏細觀靈福地真個賽天堂
又見那洞門緊閉靜悄悄杳無人跡忽回頭見崖頭立一石碑約有三丈餘高八尺餘闊上有一行十個大字乃是靈臺方寸山斜月三星洞美猴王十分歡喜道此間人果是樸實果有此山此洞看夠多時不敢敲門且去跳上松枝梢頭摘松子吃了頑耍
少頃間只聽得呀的一聲洞門開處裡面走出一個仙童真個丰姿英偉像貌清奇比尋常俗子不同但見他
髽髻雙絲綰寬袍兩袖風貌和身自別心與相俱空物外長年客山中永壽童一塵全不染甲子任翻騰
那童子出得門來高叫道甚麼人在此搔擾猴王撲的跳下樹來上前躬身道仙童我是個訪道學仙之弟子更不敢在此搔擾仙童笑道你是個訪道的麼猴王道是童子道我家師父正才下榻登壇講道還未說出原由就教我出來開門說外面有個修行的來了可去接待接待想必就是你了猴王笑道是我是我童子道你跟我進來
這猴王整衣端肅隨童子徑入洞天深處觀看一層層深閣瓊樓一進進珠宮貝闕說不盡那靜室幽居直至瑤臺之下見那菩提祖師端坐在臺上兩邊有三十個小仙侍立臺下果然是
大覺金仙沒垢姿西方妙相祖菩提不生不滅三三行全氣全神萬萬慈空寂自然隨變化真如本性任為之與天同壽莊嚴體歷劫明心大法師
美猴王一見倒身下拜磕頭不計其數口中只道師父師父我弟子志心朝禮志心朝禮祖師道你是那方人氏且說個鄉貫姓名明白再拜猴王道弟子乃東勝神洲傲來國花果山水簾洞人氏祖師喝令趕出去他本是個撒詐搗虛之徒那裡修甚麼道果猴王慌忙磕頭不住道弟子是老實之言決無虛詐祖師道你既老實怎麼說東勝神洲那去處到我這裡隔兩重大海一座南贍部洲如何就得到此猴王叩頭道弟子飄洋過海登界遊方有十數個年頭方才訪到此處
祖師道既是逐漸行來的也罷你姓甚麼猴王又道我無性人若罵我我也不惱若打我我也不嗔只是陪個禮兒就罷了一生無性祖師道不是這個性你父母原來姓甚麼猴王道我也無父母祖師道既無父母想是樹上生的猴王道我雖不是樹上生卻是石裡長的我只記得花果山上有一塊仙石其年石破我便生也祖師聞言暗喜道這等說卻是個天地生成的你起來走走我看猴王縱身跳起拐呀拐的走了兩遍祖師笑道你身軀雖是鄙陋卻像個食松果的猢猻我與你就身上取個姓氏意思教你姓猢猢字去了個獸傍乃是個古月古者老也月者陰也老陰不能化育教你姓猻倒好猻字去了獸傍乃是個子系子者兒男也系者嬰細也正合嬰兒之本論教你姓孫罷猴王聽說滿心歡喜朝上叩頭道好好好今日方知姓也萬望師父慈悲既然有姓再乞賜個名字卻好呼喚祖師道我門中有十二個字分派起名到你乃第十輩之小徒矣猴王道那十二個字祖師道乃廣大智慧真如性海穎悟圓覺十二字排到你正當悟字與你起個法名叫做孫悟空好麼猴王笑道好好好自今就叫做孫悟空也正是
鴻濛初闢原無姓打破頑空須悟空
畢竟不知向後修些甚麼道果且聽下回分解
話表美猴王得了姓名怡然踴躍對菩提前作禮啟謝那祖師即命大眾引孫悟空出二門外教他灑掃應對進退周旋之節眾仙奉行而出悟空到門外又拜了大眾師兄就於廊廡之間安排寢處次早與眾師兄學言語禮貌講經論道習字焚香每日如此閑時即掃地鋤園養花修樹尋柴燃火挑水運漿凡所用之物無一不備在洞中不覺倏六七年
一日祖師登壇高坐喚集諸仙開講大道真個是
天花亂墜地湧金蓮妙演三乘教精微萬法全慢搖麈尾噴珠玉響振雷霆動九天說一會道講一會禪三家配合本如然開明一字皈誠理指引無生了性玄
孫悟空在傍聞講喜得他抓耳撓腮眉花眼笑忍不住手之舞之足之蹈之忽被祖師看見叫孫悟空道你在班中怎麼顛狂躍舞不聽我講悟空道弟子誠心聽講聽到老師父妙音處喜不自勝故不覺作此踴躍之狀望師父恕罪祖師道你既識妙音我且問你你到洞中多少時了悟空道弟子本來懵懂不知多少時節只記得灶下無火常去山後打柴見一山好桃樹我在那裡吃了七次飽桃矣祖師道那山喚名爛桃山你既吃七次想是七年了你今要從我學些甚麼道悟空道但憑尊師教誨只是有些道氣兒弟子便就學了
祖師道道字門中有三百六十傍門傍門皆有正果不知你學那一門哩悟空道憑尊師意思弟子傾心聽從祖師道我教你個術字門中之道如何悟空道術門之道怎麼說祖師道術字門中乃是些請仙扶鸞問卜揲蓍能知趨吉避凶之理悟空道似這般可得長生麼祖師道不能不能悟空道不學不學
祖師又道教你流字門中之道如何悟空又問流字門中是甚義理祖師道流字門中乃是儒家釋家道家陰陽家墨家醫家或看經或念佛並朝真降聖之類悟空道似這般可得長生麼祖師道若要長生也似壁裡安柱悟空道師父我是個老實人不曉得打市語怎麼謂之壁裡安柱祖師道人家蓋房欲圖堅固將牆壁之間立一頂柱有日大廈將頹他必朽矣悟空道據此說也不長久不學不學
祖師道教你靜字門中之道如何悟空道靜字門中是甚正果祖師道此是休糧守谷清靜無為參禪打坐戒語持齋或睡功或立功並入定坐關之類悟空道這般也能長生麼祖師道也似窰頭土坯悟空笑道師父果有些滴澾一行說我不會打市語怎麼謂之窰頭土坯祖師道就如那窰頭上造成磚瓦之坯雖已成形尚未經水火鍛煉一朝大雨滂沱他必濫矣悟空道也不長遠不學不學
祖師道教你動字門中之道如何悟空道動門之道卻又怎麼祖師道此是有為有作採陰補陽攀弓踏弩摩臍過氣用方炮製燒茅打鼎進紅鉛煉秋石並服婦乳之類悟空道似這等也得長生麼祖師道此欲長生亦如水中撈月悟空道師父又來了怎麼叫做水中撈月祖師道月在長空水中有影雖然看見只是無撈摸處到底只成空耳悟空道也不學不學
祖師聞言咄的一聲跳下高臺手持戒尺指定悟空道你這猢猻這般不學那般不學卻待怎麼走上前將悟空頭上打了三下倒背著手走入裡面將中門關了撇下大眾而去諕得那一班聽講的人人驚懼皆怨悟空道你這潑猴十分無狀師父傳你道法如何不學卻與師父頂嘴這番衝撞了他不知幾時才出來啊此時俱甚報怨他又鄙賤嫌惡他悟空一些兒也不惱只是滿臉陪笑原來那猴王已打破盤中之謎暗暗在心所以不與眾人爭競只是忍耐無言祖師打他三下者教他三更時分存心倒背著手走入裡面將中門關上者教他從後門進步秘處傳他道也
當日悟空與眾等喜喜歡歡在三星仙洞之前盼望天色急不能到晚及黃昏時卻與眾就寢假合眼定息存神山中又沒打更傳箭不知時分只自家將鼻孔中出入之氣調定約到子時前後輕輕的起來穿了衣服偷開前門躲離大眾走出外擡頭觀看正是那
月明清露冷八極迥無塵深樹幽禽宿源頭水溜汾飛螢光散影過雁字排雲正直三更候應該訪道真
你看他從舊路徑至後門外只見那門兒半開半掩悟空喜道老師父果然注意與我傳道故此開著門也即曳步近前側身進得門裡只走到祖師寢榻之下見祖師踡跼身軀朝裡睡著了悟空不敢驚動即跪在榻前那祖師不多時覺來舒開兩足口中自吟道
難難難道最玄莫把金丹作等閑不遇至人傳妙訣空言口困舌頭乾
悟空應聲叫道師父弟子在此跪候多時祖師聞得聲音是悟空即起披衣盤坐喝道這猢猻你不在前邊去睡卻來我這後邊作甚悟空道師父昨日壇前對眾相允教弟子三更時候從後門裡傳我道理故此大膽徑拜老爺榻下祖師聽說十分歡喜暗自尋思道這廝果然是個天地生成的不然何就打破我盤中之暗謎也悟空道此間更無六耳止只弟子一人望師父大捨慈悲傳與我長生之道罷永不忘恩祖師道你今有緣我亦喜說既識得盤中暗謎你近前來仔細聽之當傳與你長生之妙道也悟空叩頭謝了洗耳用心跪於榻下祖師云
顯密圓通真妙訣惜修性命無他說都來總是精氣神謹固牢藏休漏泄休漏泄體中藏汝受吾傳道自昌口訣記來多有益屏除邪慾得清涼得清涼光皎潔好向丹臺賞明月月藏玉兔日藏烏自有龜蛇相盤結相盤結性命堅卻能火裡種金蓮攢簇五行顛倒用功完隨作佛和仙
此時說破根源悟空心靈福至切切記了口訣對祖師拜謝深恩即出後門觀看但見東方天色微舒白西路金光大顯明依舊路轉到前門輕輕的推開進去坐在原寢之處故將床鋪搖響道天光了天光了起耶那大眾還正睡哩不知悟空已得了好事當日起來打混暗暗維持子前午後自己調息
卻早過了三年祖師復登寶座與眾說法談的是公案比語論的是外像包皮忽問悟空何在悟空近前跪下弟子有祖師道你這一向修些甚麼道來悟空道弟子近來法性頗通根源亦漸堅固矣祖師道你既通法性會得根源已注神體卻只是防備著三災利害悟空聽說沉吟良久道師父之言謬矣我常聞道高德隆與天同壽水火既濟百病不生卻怎麼有個三災利害祖師道此乃非常之道奪天地之造化侵日月之玄機丹成之後鬼神難容雖駐顏益壽但到了五百年後天降雷災打你須要見性明心預先躲避躲得過壽與天齊躲不過就此絕命再五百年後天降火災燒你這火不是天火亦不是凡火喚做陰火自本身湧泉穴下燒起直透泥垣宮五臟成灰四肢皆朽把千年苦行俱為虛幻再五百年又降風災吹你這風不是東南西北風不是和薰金朔風亦不是花柳松竹風喚做贔風自顖門中吹入六腑過丹田穿九竅骨肉消疏其身自解所以都要躲過
悟空聞說毛骨悚然叩頭禮拜道萬望老爺垂憫傳與躲避三災之法到底不敢忘恩祖師道此亦無難只是你比他人不同故傳不得悟空道我也頭圓頂天足方履地一般有九竅四肢五臟六腑何以比人不同祖師道你雖然像人卻比人少腮原來那猴子孤拐面凹臉尖嘴悟空伸手一摸笑道師父沒成算我雖少腮卻比人多這個素袋亦可准折過也祖師說也罷你要學那一般有一般天罡數該三十六般變化有一般地煞數該七十二般變化悟空道弟子願多裡撈摸學一個地煞變化罷祖師道既如此上前來傳與你口訣遂附耳低言不知說了些甚麼妙法這猴王也是他一竅通時百竅通當時習了口訣自修自煉將七十二般變化都學成了
忽一日祖師與眾門人在三星洞前戲玩晚景祖師道悟空事成了未曾悟空道多蒙師父海恩弟子功果完備已能霞舉飛昇也祖師道你試飛舉我看悟空弄本事將身一聳打了個連扯跟頭跳離地有五六丈踏雲霞去勾有頓飯之時返復不上三里遠近落在面前扠手道師父這就是飛舉騰雲了祖師笑道這個算不得騰雲只算得爬雲而已自古道神仙朝遊北海暮蒼梧似你這半日去不上三里即爬雲也還算不得哩悟空道怎麼為朝遊北海暮蒼梧祖師道凡騰雲之輩早辰起自北海遊過東海西海南海復轉蒼梧蒼梧者卻是北海零陵之語話也將四海之外一日都遊遍方算得騰雲悟空道這個卻難卻難祖師道世上無難事只怕有心人悟空聞得此言叩頭禮拜啟道師父為人須為徹索性捨個大慈悲將此騰雲之法一發傳與我罷決不敢忘恩祖師道凡諸仙騰雲皆跌足而起你卻不是這般我才見你去連扯方才跳上我今只就你這個勢傳你個觔斗雲罷悟空又禮拜懇求祖師卻又傳個口訣道這朵雲捻著訣念動真言攢緊了拳將身一抖跳將起來一觔斗就有十萬八千里路哩大眾聽說一個個嘻嘻笑道悟空造化若會這個法兒與人家當鋪兵送文書遞報單不管那裡都尋了飯吃師徒們天昏各歸洞府
這一夜悟空即運神煉法會了觔斗雲逐日家無拘無束自在逍遙此亦長生之美
一日春歸夏至大眾都在松樹下會講多時大眾道悟空你是那世修來的緣法前日老師父附耳低言傳與你的躲三災變化之法可都會麼悟空笑道不瞞諸兄長說一則是師父傳授二來也是我晝夜慇懃那幾般兒都會了大眾道趁此良時你試演演讓我等看看悟空聞說抖擻精神賣弄手段道眾師兄請出個題目要我變化甚麼大眾道就變棵松樹罷悟空捻著訣念動咒語搖身一變就變做一棵松樹真個是
鬱鬱含煙貫四時凌雲直上秀貞姿全無一點妖猴像盡是經霜耐雪枝
大眾見了鼓掌呵呵大笑都道好猴兒好猴兒不覺的嚷鬧驚動了祖師祖師急拽杖出門來問道是何人在此喧嘩大眾聞呼慌忙檢束整衣向前悟空也現了本相雜在叢中道啟上尊師我等在此會講更無外姓喧嘩祖師怒喝道你等大呼小叫全不像個修行的體段修行的人口開神氣散舌動是非生如何在此嚷笑大眾道不敢瞞師父適才孫悟空演變化耍子教他變棵松樹果然是棵松樹弟子們俱稱揚喝采故高聲驚冒尊師望乞恕罪
祖師道你等起去叫悟空過來我問你弄甚麼精神變甚麼松樹這個工夫可好在人前賣弄假如你見別人有不要求他別人見你有必然求你你若畏禍卻要傳他若不傳他必然加害你之性命又不可保悟空叩頭道只望師父恕罪祖師道我也不罪你但只是你去罷悟空聞此言滿眼墮淚道師父教我往那裡去祖師道你從那裡來便從那裡去就是了悟空頓然醒悟道我自東勝神洲傲來國花果山水簾洞來的祖師道你快回去全你性命若在此間斷然不可悟空領罪上告尊師我也離家有二十年矣雖是回顧舊日兒孫但念師父厚恩未報不敢去祖師道那裡甚麼恩義你只是不惹禍不牽帶我就罷了
悟空見沒奈何只得拜辭與眾相別祖師道你這去定生不良憑你怎麼惹禍行兇卻不許說是我的徒弟你說出半個字來我就知之把你這猢猻剝皮剉骨將神魂貶在九幽之處教你萬劫不得翻身悟空道決不敢提起師父一字只說是我自家會的便罷
悟空謝了即抽身捻著訣丟個連扯縱起觔斗雲徑回東勝那裡消一個時辰早看見花果山水簾洞美猴王自知快樂暗暗的自稱道
去時凡骨凡胎重得道身輕體亦輕舉世無人肯立志立志修玄玄自明當時過海波難進今日回來甚易行別語叮嚀還在耳何期頃刻見東溟
悟空按下雲頭直至花果山找路而走忽聽得鶴唳猿啼鶴唳聲沖霄漢外猿啼悲切甚傷情即開口叫道孩兒們我來了也那崖下石坎邊花草中樹木裡若大若小之猴跳出千千萬萬把個美猴王圍在當中叩頭叫道大王你好寬心怎麼一去許久把我們俱閃在這裡望你誠如饑渴近來被一妖魔在此欺虐強要占我們水簾洞府是我等捨死忘生與他爭鬥這些時被那廝搶了我們家火捉了許多子姪教我們晝夜無眠看守家業幸得大王來了大王若再年載不來我等連山洞盡屬他人矣悟空聞說心中大怒道是甚麼妖魔輒敢無狀你且細細說來待我尋他報仇眾猴叩頭告上大王那廝自稱混世魔王住居在直北下悟空道此間到他那裡有多少路程眾猴道他來時雲去時霧或風或雨或電或雷我等不知有多少路悟空道既如此你們休怕且自頑耍等我尋他去來
好猴王將身一縱跳起去一路觔斗直至北下觀看見一座高山真是十分險峻好山
筆峰挺立曲澗深沉筆峰挺立透空霄曲澗深沉通地戶兩崖花木爭奇幾處松篁鬥翠左邊龍熟熟馴馴右邊虎平平伏伏每見鐵牛耕常有金錢種幽禽睍睆聲丹鳳朝陽立石磷磷波淨淨古怪蹺蹊真惡獰世上名山無數多花開花謝蘩還眾爭如此景永長存八節四時渾不動誠為三界坎源山滋養五行水臟洞
美猴王正默觀看景致只聽得有人言語徑自下山尋覓原來那陡崖之前乃是那水臟洞洞門外有幾個小妖跳舞見了悟空就走悟空道休走借你口中言傳我心內事我乃正南方花果山水簾洞洞主你家甚麼混世鳥魔屢次欺我兒孫我特尋來要與他見個上下
那小妖聽說疾忙跑入洞裡報道大王禍事了魔王道有甚禍事小妖道洞外有猴頭稱為花果山水簾洞洞主他說你屢次欺他兒孫特來尋你見個上下哩魔王笑道我常聞得那些猴精說他有個大王出家修行去想是今番來了你們見他怎生打扮有甚器械小妖道他也沒甚麼器械光著個頭穿一領紅色衣勒一條黃絛足下踏一對烏靴不僧不俗又不像道士神仙赤手空拳在門外叫哩魔王聞說取我披掛兵器來那小妖即時取出
那魔王穿了甲冑綽刀在手與眾妖出得門來即高聲叫道那個是水簾洞洞主悟空急睜睛觀看只見那魔王
頭戴烏金盔映日光明身掛皂羅袍迎風飄蕩下穿著黑鐵甲緊勒皮條足踏著花褶靴雄如上將腰廣十圍身高三丈手執一口刀鋒刃多明亮稱為混世魔磊落兇模樣
猴王喝道這潑魔這般眼大看不見老孫魔王見了笑道你身不滿四尺年不過三旬手內又無兵器怎麼大膽猖狂要尋我見甚麼上下悟空罵道你這潑魔原來沒眼你量我小要大卻也不難你量我無兵器我兩隻手勾著天邊月哩你不要怕只吃老孫一拳縱一縱跳上去劈臉就打那魔王伸手架住道你這般矬矮我這般高長你要使拳我要使刀使刀就殺了你也吃人笑待我放下刀與你使路拳看悟空道說得是好漢子走來那魔王丟開架子便打這悟空鑽進去相撞相迎他兩個拳搥腳踢一衝一撞原來長拳空大短簇堅牢那魔王被悟空掏短脅撞了襠幾下觔節把他打重了他閃過拿起那板大的鋼刀望悟空劈頭就砍悟空急撤身他砍了一個空悟空見他兇猛即使身外身法拔一把毫毛丟在口中嚼碎望空噴去叫一聲變即變做三二百個小猴週圍攢簇
原來人得仙體出神變化無方不知這猴王自從了道之後身上有八萬四千毛羽根根能變應物隨心那些小猴眼乖會跳刀來砍不著槍去不能傷你看他前踴後躍鑽上去把個魔王圍繞抱的抱扯的扯鑽襠的鑽襠扳腳的扳腳踢打撏毛摳眼睛捻鼻子擡鼓弄直打做一個攢盤這悟空才去奪得他的刀來分開小猴照頂門一下砍為兩段領眾殺進洞中將那大小妖精盡皆剿滅卻把毫毛一抖收上身來又見那收不上身者卻是那魔王在水簾洞擒去的小猴悟空道汝等何為到此約有三五十個都含淚道我等因大王修仙去後這兩年被他爭吵把我們都攝將來那不是我們洞中的家火石盆石碗都被這廝拿來也悟空道既是我們的家火你們都搬出外去隨即洞裡放起火來把那水臟洞燒得枯乾盡歸了一體對眾道汝等跟我回去眾猴道大王我們來時只聽得耳邊風響虛飄飄到於此地更不識路徑今怎得回鄉悟空道這是他弄的個術法兒有何難也我如今一竅通百竅通我也會弄你們都合了眼休怕
好猴王念聲咒語駕陣狂風雲頭落下叫孩兒們睜眼眾猴腳屣實地認得是家鄉個個歡喜都奔洞門舊路那在洞眾猴都一齊簇擁同入分班序齒禮拜猴王安排酒果接風賀喜啟問降魔救子之事悟空備細言了一遍眾猴稱揚不盡道大王去到那方不意學得這般手段悟空又道我當年別汝等隨波逐流飄過東洋大海到西牛賀洲地界徑至南贍部洲學成人像著此衣穿此履擺擺搖搖雲遊了八九年餘更不曾有道又渡西洋大海到西牛賀洲地界訪問多時幸遇一老祖傳了我與天同壽的真功果不死長生的大法門眾猴稱賀都道萬劫難逢也悟空又笑道小的們又喜我這一門皆有姓氏眾猴道大王姓甚悟空道我今姓孫法名悟空眾猴聞說鼓掌忻然道大王是老孫我們都是二孫三孫細孫小孫一家孫一國孫一窩孫矣都來奉承老孫大盆小碗的椰子酒葡萄酒仙花仙果真個是合家歡樂咦貫通一姓身歸本只待榮遷仙籙名
畢竟不知怎生結果居此界終始如何且聽下回分解
卻說美猴王榮歸故里自剿了混世魔王奪了一口大刀逐日操演武藝教小猴砍竹為標削木為刀治旗幡打哨子一進一退安營下寨頑耍多時忽然靜坐處思想道我等在此恐作耍成真或驚動人王或有禽王獸王認此犯頭說我們操兵造反興師來相殺汝等都是竹竿木刀如何對敵須得鋒利劍戟方可如今奈何眾猴聞說個個驚恐道大王所見甚長只是無處可取正說間轉上四個老猴兩個是赤尻馬猴兩個是通背猿猴走在面前道大王若要治鋒利器械甚是容易悟空道怎見容易四猴道我們這山向東去有二百里水面那廂乃傲來國界那國界中有一王位滿城中軍民無數必有金銀銅鐵等匠作大王若去那裡或買或造些兵器教演我等守護山場誠所謂保泰長久之機也悟空聞說滿心歡喜道汝等在此頑耍待我去來
好猴王急縱觔斗雲霎時間過了二百里水面果見那廂有座城池六街三市萬戶千門來來往往人都在光天化日之下悟空心中想道這裡定有現成的兵器我待下去買他幾件還不如使個神通覓他幾件倒好他就捻起訣來念動咒語向巽地上吸一口氣呼的吹將去便是一陣風飛沙走石好驚人也
炮雲起處蕩乾坤黑霧陰霾大地昏江海波翻魚蟹怕山林樹折虎狼奔諸般買賣無商旅各樣生涯不見人殿上君王歸內院階前文武轉衙門千秋寶座都吹倒五鳳高樓幌動根
風起處驚散了那傲來國君王三街六巿都慌得關門閉戶無人敢走悟空才按下雲頭徑闖入朝門裡直尋到兵器館武庫中打開門扇看時那裡面無數器械刀槍劍戟斧鉞毛鐮鞭鈀撾簡弓弩叉矛件件俱備一見甚喜道我一人能拿幾何還使個分身法搬將去罷好猴王即拔一把毫毛入口嚼爛噴將出去念動咒語叫聲變變做千百個小猴都亂搬亂搶有力的拿五七件力小的拿三二件盡數搬個罄淨徑踏雲頭弄個攝法喚轉狂風帶領小猴俱回本處
卻說那花果山大小猴兒正在那洞門外頑耍忽聽得風聲響處見半空中丫丫叉叉無邊無岸的猴精諕得都亂跑亂躲少時美猴王按落雲頭收了雲霧將身一抖收了毫毛將兵器都亂堆在山前叫道小的們都來領兵器眾猴看時只見悟空獨立在平陽之地俱跑來叩頭問故悟空將前使狂風搬兵器一應事說了一遍眾猴稱謝畢都去搶刀奪劍撾斧爭槍扯弓扳弩吆吆喝喝耍了一日
次日依舊排營悟空會聚群猴計有四萬七千餘口早驚動滿山怪獸都是些狼蟲虎豹麖麂獐狐狸獾狢獅象狻猊猩猩熊鹿野豕山牛羚羊青兕狡兔神獒各樣妖王共有七十二洞都來參拜猴王為尊每年獻貢四時點卯也有隨班操演的也有隨節徵糧的齊齊整整把一座花果山造得似鐵桶金城各路妖王又有進金鼓進彩旗進盔甲的紛紛攘攘日逐家習舞興師
美猴王正喜間忽對眾說道汝等弓弩熟諳兵器精通奈我這口刀著實榔槺不遂我意奈何四老猴上前啟奏道大王乃是仙聖凡兵是不堪用但不知大王水裡可能去得悟空道我自聞道之後有七十二般地煞變化之功觔斗雲有莫大的神通善能隱身遯身起法攝法上天有路入地有門步日月無影入金石無礙水不能溺火不能焚那些兒去不得四猴道大王既有此神通我們這鐵板橋下水通東海龍宮大王若肯下去尋著老龍王問他要件甚麼兵器卻不趁心悟空聞言甚喜道等我去來
好猴王跳至橋頭使一個閉水法捻著訣撲的鑽入波中分開水路徑入東洋海底正行間忽見一個巡海的夜叉擋住問道那推水來的是何神聖說個明白好通報迎接悟空道吾乃花果山天生聖人孫悟空是你老龍王的緊鄰為何不識那夜叉聽說急轉水晶宮傳報道大王外面有個花果山天生聖人孫悟空口稱是大王緊鄰將到宮也東海龍王敖廣即忙起身與龍子龍孫蝦兵蟹將出宮迎道上仙請進請進直至宮裡相見上坐獻茶畢問道上仙幾時得道授何仙術悟空道我自生身之後出家修行得一個無生無滅之體近因教演兒孫守護山洞奈何沒件兵器久聞賢鄰享樂瑤宮貝闕必有多餘神器特來告求一件龍王見說不好推辭即著鱖都司取出一把大桿刀奉上悟空道老孫不會使刀乞另賜一件龍王又著鮊太尉領鱔力士擡出一桿九股叉來悟空跳下來接在手中使了一路放下道輕輕輕又不趁手再乞另賜一件龍王笑道上仙你不看看這叉有三千六百斤重哩悟空道不趁手不趁手龍王心中恐懼又著鯁提督鯉總兵擡出一柄畫桿方天戟那戟有七千二百斤重悟空見了跑近前接在手中丟幾個架子撒兩個解數插在中間道也還輕輕輕老龍王一發害怕道上仙我宮中只有這根戟重再沒甚麼兵器了悟空笑道古人云愁海龍王沒寶哩你再去尋尋看若有可意的一一奉價龍王道委的再無
正說處後面閃過龍婆龍女道大王觀看此聖決非小可我們這海藏中那一塊天河定底的神珍鐵這幾日霞光艷艷瑞氣騰騰敢莫是該出現遇此聖也龍王道那是大禹治水之時定江海淺深的一個定子是一塊神鐵能中何用龍婆道莫管他用不用且送與他憑他怎麼改造送出宮門便了老龍王依言盡向悟空說了悟空道拿出來我看龍王搖手道扛不動擡不動須上仙親去看看悟空道在何處你引我去
龍王果引導至海藏中間忽見金光萬道龍王指定道那放光的便是悟空撩衣上前摸了一把乃是一根鐵柱子約有斗來粗二丈有餘長他儘力兩手撾過道忒粗忒長些再短細些方可用說畢那寶貝就短了幾尺細了一圍悟空又顛一顛道再細些更好那寶貝真個又細了幾分悟空十分歡喜拿出海藏看時原來兩頭是兩個金箍中間乃一段烏鐵緊挨箍有鐫成的一行字喚做如意金箍棒重一萬三千五百斤心中暗喜道想必這寶貝如人意一邊走一邊心思口念手顛著道再短細些更妙拿出外面只有二丈長短碗口粗細
你看他弄神通丟開解數打轉水晶宮裡諕得老龍王膽戰心驚小龍子魂飛魄散龜鱉黿鼉皆縮頸魚蝦鰲蟹盡藏頭悟空將寶貝執在手中坐在水晶宮殿上對龍王笑道多謝賢鄰厚意龍王道不敢不敢悟空道這塊鐵雖然好用還有一說龍王道上仙還有甚說悟空道當時若無此鐵倒也罷了如今手中既拿著他身上更無衣服相趁奈何你這裡若有披掛索性送我一副一總奉謝龍王道這個卻是沒有悟空道一客不煩二主若沒有我也定不出此門龍王道煩上仙再轉一海或者有之悟空又道走三家不如坐一家千萬告求一件龍王道委的沒有如有即當奉承悟空道真個沒有就和你試試此鐵龍王慌了道上仙切莫動手切莫動手待我看舍弟處可有當送一副悟空道令弟何在龍王道舍弟乃南海龍王敖欽北海龍王敖順西海龍王敖閏是也悟空道我老孫不去不去俗語謂賒三不敵見二只望你隨高就低的送一副便了老龍道不須上仙去我這裡有一面鐵鼓一口金鐘凡有緊急事擂得鼓響撞得鐘鳴舍弟們就頃刻而至悟空道既是如此快些去擂鼓撞鐘真個那鼉將便去撞鐘鱉帥即來擂鼓
少時鐘鼓響處果然驚動那三海龍王須臾來到一齊在外面會著敖欽道大哥有甚緊事擂鼓撞鐘老龍道賢弟不好說有一個花果山甚麼天生聖人早間來認我做鄰居後要求一件兵器獻鋼叉嫌小奉畫戟嫌輕將一塊天河定底神珍鐵自己拿出手丟了些解數如今坐在宮中又要索甚麼披掛我處無有故響鐘鳴鼓請賢弟來你們可有甚麼披掛送他一副打發出門去罷了敖欽聞言大怒道我兄弟們點起兵拿他不是老龍道莫說拿莫說拿那塊鐵挽著些兒就死磕著些兒就亡挨挨兒皮破擦擦兒觔傷西海龍王敖閏說二哥不可與他動手且只湊副披掛與他打發他出了門啟表奏上上天天自誅也北海龍王敖順道說的是我這裡有一雙藕絲步雲履哩西海龍王敖閏道我帶了一副鎖子黃金甲哩南海龍王敖欽道我有一頂鳳翅紫金冠哩老龍大喜引入水晶宮相見了以此奉上悟空將金冠金甲雲履都穿戴停當使動如意棒一路打出去對眾龍道聒噪聒噪四海龍王甚是不平一邊商議進表上奏不題
你看這猴王分開水道徑回鐵板橋頭攛將上去只見四個老猴領著眾猴都在橋邊等候忽然見悟空跳出波外身上更無一點水濕金燦燦的走上橋來諕得眾猴一齊跪下道大王好華彩耶好華彩耶悟空滿面春風高登寶座將鐵棒豎在當中那些猴不知好歹都來拿那寶貝卻便似蜻蜓撼鐵樹分毫也不能禁動一個個咬指伸舌道爺爺呀這般重虧你怎的拿來也悟空近前舒開手一把撾起對眾笑道物各有主這寶貝鎮於海藏中也不知幾千百年可可的今歲放光龍王只認做是塊黑鐵又喚做天河鎮底神珍那廝每都扛擡不動請我親去拿之那時此寶有二丈多長斗來粗細被我撾他一把意思嫌大他就小了許多再教小些他又小了許多再教小些他又小了許多急對天光看處上有一行字乃如意金箍棒一萬三千五百斤你都站開等我再叫他變一變著他將那寶貝顛在手中叫小小小即時就小做一個繡花針兒相似可以揌在耳朵裡面藏下眾猴駭然叫道大王還拿出來耍耍猴王真個去耳朵裡拿出托放掌上叫大大大即又大做斗來粗細二丈長短他弄到歡喜處跳上橋走出洞外將寶貝揝在手中使一個法天像地的神通把腰一躬叫聲長他就長的高萬丈頭如泰山腰如峻嶺眼如閃電口似血盆牙如劍戟手中那棒上抵三十三天下至十八層地獄把些虎豹狼蟲滿山群怪七十二洞妖王都諕得磕頭禮拜戰兢兢魄散魂飛霎時收了法像將寶貝還變做個繡花針兒藏在耳內復歸洞府慌得那各洞妖王都來參賀
此時遂大開旗鼓響振銅鑼廣設珍饈百味滿斟椰液萄漿與眾飲宴多時卻又依前教演猴王將那四個老猴封為健將將兩個赤尻馬猴喚做馬流二元帥兩個通背猿猴喚做崩芭二將軍將那安營下寨賞罰諸事都付與四健將維持
他放下心日逐騰雲駕霧遨遊四海行樂千山施武藝遍訪英豪弄神通廣交賢友此時又會了個七弟兄乃牛魔王蛟魔王鵬魔王獅狔王獼猴王狨王連自家美猴王七個日逐講文論武走斝傳觴絃歌吹舞朝去暮回無般兒不樂把那萬里之遙只當庭闈之路所謂點頭徑過三千里扭腰八百有餘程
一日在本洞吩咐四健將安排筵宴請六王赴飲殺牛宰馬祭天享地著眾怪跳舞歡歌俱吃得酩酊大醉送六王出去卻又賞大小頭目攲在鐵板橋邊松陰之下霎時間睡著四健將領眾圍護不敢高聲只見那美猴王睡裡見兩人拿一張批文上有孫悟空三字走近身不容分說套上繩就把美猴王的魂靈兒索了去踉踉蹌蹌直帶到一座城邊猴王漸覺酒醒忽擡頭觀看那城上有一鐵牌牌上有三個大字乃幽冥界美猴王頓然醒悟道幽冥界乃閻王所居何為到此那兩人道你今陽壽該終我兩人領批勾你來也猴王聽說道我老孫超出三界之外不在五行之中已不伏他管轄怎麼朦朧又敢來勾我那兩個勾死人只管扯扯拉拉定要拖他進去這猴王惱起性來耳朵中掣出寶貝幌一幌碗來粗細略舉手把兩個勾死人打為肉醬自解其索丟開手掄著棒打入城中諕得那牛頭鬼東躲西藏馬面鬼南奔北跑眾鬼卒奔上森羅殿報著大王禍事禍事外面有一個毛臉雷公打將來了
慌得那十代冥王急整衣來看見他相貌兇惡即排下班次應聲高叫道上仙留名上仙留名猴王道你既認不得我怎麼差人來勾我十王道不敢不敢想是差人差了猴王道我本是花果山水簾洞天生聖人孫悟空你等是甚麼官位十王躬身道我等是陰間天子十代冥王悟空道快報名來免打十王道我等是秦廣王初江王宋帝王忤官王閻羅王平等王泰山王都市王卞城王轉輪王悟空道汝等既登王位乃靈顯感應之類為何不知好歹我老孫修了仙道與天齊壽超昇三界之外跳出五行之中為何著人拘我十王道上仙息怒普天下同名同姓者多敢是那勾死人錯走了也悟空道胡說胡說常言道官差吏差來人不差你快取生死簿子來我看十王聞言即請上殿查看
悟空執著如意棒徑登森羅殿上正中間南面坐下十王即命掌案的判官取出文簿來查那判官不敢怠慢便到司房裡捧出五六簿文書並十類簿子逐一查看臝蟲毛蟲羽蟲昆蟲鱗介之屬俱無他名又看到猴屬之類原來這猴似人相不入人名似臝蟲不居國界似走獸不伏麒麟管似飛禽不受鳳凰轄另有個簿子悟空親自檢閱直到那魂字一千三百五十號上方注著孫悟空名字乃天產石猴該壽三百四十二歲善終悟空道我也不記壽數幾何且只消了名字便罷取筆過來那判官慌忙捧筆飽掭濃墨悟空拿過簿子把猴屬之類但有名者一概勾之捽下簿子道了帳了帳今番不伏你管了一路棒打出幽冥界那十王不敢相近都去翠雲宮同拜地藏王菩薩商量啟表奏聞上天不在話下
這猴王打出城中忽然絆著一個草紇繨跌了個躘踵猛的醒來乃是南柯一夢才覺伸腰只聞得四健將與眾猴高叫道大王吃了多少酒睡這一夜還不醒來悟空道睡還小可我夢見兩個人來此勾我把我帶到幽冥界城門之外卻才醒悟是我顯神通直嚷到森羅殿與那十王爭吵將我們的生死簿子看了但有我等名號俱是我勾了都不伏那廝所轄也眾猴磕頭禮謝自此山猴多有不老者以陰司無名故也
美猴王言畢前事四健將報知各洞妖王都來賀喜不幾日六個義兄弟又來拜賀一聞銷名之故又個個歡喜每日聚樂不題
卻表啟那個高天上聖大慈仁者玉皇大天尊玄穹高上帝一日駕坐金闕雲宮靈霄寶殿聚集文武仙卿早朝之際忽有丘弘濟真人啟奏道萬歲通明殿外有東海龍王敖廣進表聽天尊宣詔玉皇傳旨著宣來敖廣宣至靈霄殿下禮拜畢傍有引奏仙童接上表文玉皇從頭看過表曰
水元下界東勝神洲東海小龍臣敖廣啟奏大天聖主玄穹高上帝君近因花果山生水簾洞住妖仙孫悟空者欺虐小龍強坐水宅索兵器施法施威要披掛騁兇騁勢驚傷水族諕走龜鼉南海龍戰戰兢兢西海龍悽悽慘慘北海龍縮首歸降臣敖廣舒身下拜獻神珍之鐵棒鳳翅之金冠與那鎖子甲步雲履以禮送出他仍弄武藝顯神通但云聒噪聒噪果然無敵甚為難制臣今啟奏伏望聖裁懇乞天兵收此妖孽庶使海嶽清寧下元安泰奉奏
聖帝覽畢傳旨著龍神回海朕即遣將擒拿老龍王頓首謝去
下面又有葛仙翁天師啟奏道萬歲有冥司秦廣王賫奉幽冥教主地藏王菩薩表文進上傍有傳言玉女接上表文玉皇亦從頭看過表曰
幽冥境界乃地之陰司天有神而地有鬼陰陽輪轉禽有生而獸有死反復雌雄生生化化孕女成男此自然之數不能易也今有花果山水簾洞天產妖猴孫悟空逞惡行兇不服拘喚弄神通打絕九幽鬼使恃勢力驚傷十代慈王大鬧森羅強銷名號致使猴屬之類無拘獼猴之畜多壽寂滅輪迴各無生死貧僧具表冒瀆天威伏乞調遣神兵收降此妖整理陰陽永安地府謹奏
玉皇覽畢傳旨著冥君回歸地府朕即遣將擒拿秦廣王亦頓首謝去
大天尊宣眾文武仙卿問曰這妖猴是幾年產育何代出身卻就這般有道一言未已班中閃出千里眼順風耳道這猴乃三百年前天產石猴當時不以為然不知這幾年在何方修煉成仙降龍伏虎強銷死籍也玉帝道那路神將下界收伏言未已班中閃出太白長庚星俯伏啟奏道上聖三界中凡有九竅者皆可修仙奈此猴乃天地育成之體日月孕就之身他也頂天履地服露餐霞今既修成仙道有降龍伏虎之能與人何以異哉臣啟陛下可念生化之慈恩降一道招安聖旨把他宣來上界授他一個大小官職與他籍名在籙拘束此間若受天命後再陞賞若違天命就此擒拿一則不動眾勞師二則收仙有道也玉帝聞言甚喜道依卿所奏即著文曲星官修詔著太白金星招安
金星領了旨出南天門外按下祥雲直至花果山水簾洞對眾小猴道我乃天差天使有聖旨在此請你大王上界快快報知洞外小猴一層層傳至洞天深處道大王外面有一老人背著一角文書言是上天差來的天使有聖旨請你也美猴王聽得大喜道我這兩日正思量要上天走走卻就有天使來請叫快請進來猴王急整衣冠門外迎接金星徑入當中面南立定道我是西方太白金星奉玉帝招安聖旨下界請你上天拜受仙籙悟空笑道多感老星降臨教小的們安排筵宴款待金星道聖旨在身不敢久留就請大王同往待榮遷之後再從容敘也悟空道承光顧空退空退即喚四健將吩咐謹慎教演兒孫待我上天去看看路卻好帶你們上去同居住也四健將領諾
這猴王與金星縱起雲頭昇在空霄之上正是那
高遷上品天仙位名列雲班寶籙中
畢竟不知授個甚麼官爵且聽下回分解
那太白金星與美猴王同出了洞天深處一齊駕雲而起原來悟空觔斗雲比眾不同十分快疾把個金星撇在腦後先至南天門外正欲收雲前進被增長天王領著龐劉苟畢鄧辛張陶一路大力天丁槍刀劍戟擋住天門不肯放進猴王道這個金星老兒乃奸詐之徒既請老孫如何教人動刀動槍阻塞門路正嚷間金星倏到悟空就覿面發狠道你這老兒怎麼哄我被你說奉玉帝招安旨意來請卻怎麼教這些人阻住天門不放老孫進去金星笑道大王息怒你自來未曾到此天堂卻又無名眾天丁又與你素不相識他怎肯放你擅入等如今見了天尊授了仙籙注了官名向後隨你出入誰復擋也悟空道這等說也罷我不進去了金星又用手扯住道你還同我進去
將近天門金星高叫道那天門天將大小吏兵放開路者此乃下界仙人我奉玉帝聖旨宣他來也那增長天王與眾天丁俱才斂兵退避猴王始信其言同金星緩步入裡觀看真個是
初登上界乍入天堂金光萬道滾紅霓瑞氣千條噴紫霧只見那南天門碧沉沉琉璃造就明幌幌寶玉粧成兩邊擺數十員鎮天元帥一員員頂梁靠柱持銑擁旄四下列十數個金甲神人一個個執戟懸鞭持刀仗劍外廂猶可入內驚人裡壁廂有幾根大柱柱上纏繞著金鱗耀日赤鬚龍又有幾座長橋橋上盤旋著彩羽凌空丹頂鳳明霞幌幌映天光碧霧濛濛遮斗口這天上有三十三座天宮乃遣雲宮毘沙宮五明宮太陽宮花樂宮一宮宮脊吞金穩獸又有七十二重寶殿乃朝會殿凌虛殿寶光殿天王殿靈官殿一殿殿柱列玉麒麟壽星臺上有千千年不卸的名花煉藥爐邊有萬萬載常青的繡草又至那朝聖樓前絳紗衣星辰燦爛芙蓉冠金璧輝煌玉簪珠履紫綬金章金鐘撞動三曹神表進丹墀天鼓鳴時萬聖朝王參玉帝又至那靈霄寶殿金釘攢玉戶彩鳳舞朱門復道迴廊處處玲瓏剔透三簷四簇層層龍鳳翱翔上面有個紫巍巍明幌幌圓丟丟亮灼灼大金葫蘆頂下面有天妃懸掌扇玉女捧仙巾惡狠狠掌朝的天將氣昂昂護駕的仙卿正中間琉璃盤內放許多重重疊疊太乙丹瑪瑙瓶中插幾枝彎彎曲曲珊瑚樹正是天宮異物般般有世上如他件件無金闕銀鑾並紫府琪花瑤草暨瓊葩朝王玉兔壇邊過參聖金烏著底飛猴王有分來天境不墮人間點污泥
太白金星領著美猴王到於靈霄殿外不等宣詔直至御前朝上禮拜悟空挺身在傍且不朝禮但側耳以聽金星啟奏金星奏道臣領聖旨已宣妖仙到了玉帝垂簾問曰那個是妖仙悟空卻才躬身答應道老孫便是仙卿們都大驚失色道這個野猴怎麼不拜伏參見輒敢這等答應道老孫便是卻該死了該死了玉帝傳旨道那孫悟空乃下界妖仙初得人身不知朝禮且姑恕罪眾仙卿叫聲謝恩猴王卻才朝上唱個大喏玉帝宣文選武選仙卿看那處少甚官職著孫悟空去除授傍邊轉過武曲星君啟奏道天宮裡各宮各殿各方各處都不少官只是御馬監缺個正堂管事玉帝傳旨道就除他做個弼馬溫罷眾臣叫謝恩他也只朝上唱個大喏玉帝又差木德星官送他去御馬監到任
當時猴王歡歡喜喜與木德星官徑去到任事畢木德星官回宮他在監裡會聚了監丞監副典簿力士大小官員人等查明本監事務止有天馬千匹乃是
驊騮騏驥騄駬纖離龍媒紫燕挾翼驌驦駃騠銀騔騕褭飛黃騊駼翻羽赤兔超光踰輝彌景騰霧勝黃追風絕地飛奔霄逸飄赤電銅爵浮雲驄瓏虎絕塵紫鱗四極大宛八駿九逸千里絕群此等良馬一個個嘶風逐電精神壯踏霧登雲氣力長
這猴王查看了文簿點明了馬數本監中典簿管徵備草料力士官管刷洗馬匹扎草飲水煮料監丞監副輔佐催辦弼馬晝夜不睡滋養馬匹日間舞弄猶可夜間看管慇懃但是馬睡的趕起來吃草走的捉將來靠槽那些天馬見了他泯耳攢蹄倒養得肉肥膘滿不覺的半月有餘
一朝閑暇眾監官都安排酒席一則與他接風二則與他賀喜正在歡飲之間猴王忽停杯問曰我這弼馬溫是個甚麼官銜眾曰官名就是此了又問此官是個幾品眾道沒有品從猴王道沒品想是大之極也眾道不大不大只喚做未入流猴王道怎麼叫做未入流眾道末等這樣官兒最低最小只可與他看馬似堂尊到任之後這等慇懃喂得馬肥只落得道聲好字如稍有些尪羸還要見責再十分傷損還要罰贖問罪猴王聞此不覺心頭火起咬牙大怒道這般藐視老孫老孫在那花果山稱王稱祖怎麼哄我來替他養馬養馬者乃後生小輩下賤之役豈是待我的不做他不做他我將去也忽喇的一聲把公案推倒耳中取出寶貝幌一幌碗來粗細一路解數直打出御馬監徑至南天門眾天丁知他受了仙籙乃是個弼馬溫不敢阻當讓他打出天門去了
須臾按落雲頭回至花果山上只見那四健將與各洞妖王在那裡操演兵卒這猴王厲聲高叫道小的們老孫來了一群猴都來叩頭迎接進洞天深處請猴王高登寶位一壁廂辦酒接風都道恭喜大王上界去十數年想必得意榮歸也猴王道我才半月有餘那裡有十數年眾猴道大王你在天上不覺時辰天上一日就是下界一年哩請問大王官居何職猴王搖手道不好說不好說活活的羞殺人那玉帝不會用人他見老孫這般模樣封我做個甚麼弼馬溫原來是與他養馬未入流品之類我初到任時不知只在御馬監中頑耍及今日問我同寮始知是這等卑賤老孫心中大惱推倒席面不受官銜因此走下來了眾猴道來得好來得好大王在這福地洞天之處為王多少尊重快樂怎麼肯去與他做馬夫教小的們快辦酒來與大王釋悶
正飲酒歡會間有人來報道大王門外有兩個獨角鬼王要見大王猴王道教他進來那鬼王整衣跑入洞中倒身下拜美猴王問他你見我何幹鬼王道久聞大王招賢無由得見今見大王授了天籙得意榮歸特獻赭黃袍一件與大王稱慶肯不棄鄙賤收納小人亦得效犬馬之勞猴王大喜將赭黃袍穿起眾等欣然排班朝拜即將鬼王封為前部總督先鋒鬼王謝恩畢復啟道大王在天許久所授何職猴王道玉帝輕賢封我做個甚麼弼馬溫鬼王聽言又奏道大王有此神通如何與他養馬就做個齊天大聖有何不可猴王聞說歡喜不勝連道幾個好好好教四健將就替我快置個旌旗旗上寫齊天大聖四大字立竿張掛自此以後只稱我為齊天大聖不許再稱大王亦可傳與各洞妖王一體知悉此不在話下
卻說那玉帝次日設朝只見張天師引御馬監監丞監副在丹墀下拜奏道萬歲新任弼馬溫孫悟空因嫌官小昨日反下天宮去了正說間又見南天門外增長天王領眾天丁亦奏道弼馬溫不知何故走出天門去了玉帝聞言即傳旨著兩路神元各歸本職朕遣天兵擒拿此怪班部中閃上托塔李天王與哪吒三太子越班奏上道萬歲微臣不才請旨降此妖怪玉帝大喜即封托塔天王李靖為降魔大元帥哪吒三太子為三壇海會大神即刻興師下界
李天王與哪吒叩頭謝辭徑至本宮點起三軍帥眾頭目著巨靈神為先鋒魚肚將掠後藥叉將催兵一霎時出南天門外徑來到花果山選平陽處安了營寨傳令教巨靈神挑戰巨靈神得令結束整齊掄著宣花斧到了水簾洞外只見小洞門外許多妖魔都是些狼蟲虎豹之類丫丫叉叉掄槍舞劍在那裡跳鬥咆哮這巨靈神喝道那業畜快早去報與弼馬溫知道吾乃上天大將奉玉帝旨意到此收伏教他早早出來受降免致汝等皆傷殘也那些妖怪奔奔波波傳報洞中道禍事了禍事了猴王問有甚禍事眾妖道門外有一員天將口稱大聖官銜道奉玉帝聖旨來此收伏教早早出去受降免傷我等性命猴王聽說教取我披掛來就戴上紫金冠貫上黃金甲登上步雲鞋手執如意金箍棒領眾出門擺開陣勢這巨靈神睜睛觀看真好猴王
身穿金甲亮堂堂頭戴金冠光映映手舉金箍棒一根足踏雲鞋皆相稱一雙怪眼似明星兩耳過肩查又硬挺挺身才變化多聲音響喨如鐘磬尖嘴咨牙弼馬溫心高要做齊天聖
巨靈神厲聲高叫道那潑猴你認得我麼大聖聽言急問道你是那路毛神老孫不曾會你你快報名來巨靈神道我把你那欺心的猢猻你是認不得我我乃高上神霄托塔李天王部下先鋒巨靈天將今奉玉帝聖旨到此收降你你快卸了裝束歸順天恩免得這滿山諸畜遭誅若道半個不字教你頃刻化為齏粉猴王聽說心中大怒道潑毛神休誇大口少弄長舌我本待一棒打死你恐無人去報信且留你性命快早回天對玉皇說他甚不用賢老孫有無窮的本事為何教我替他養馬你看我這旌旗上字號若依此字號陞官我就不動刀兵自然的天地清泰如若不依時間就打上靈霄寶殿教他龍床定坐不成這巨靈神聞此言急睜睛迎風觀看果見門外豎一高竿竿上有旌旗一面上寫著齊天大聖四大字巨靈神冷笑三聲道這潑猴這等不知人事輒敢無狀你就要做齊天大聖好好的吃吾一斧劈頭就砍將去那猴王正是會家不忙將金箍棒應手相迎這一場好殺
棒名如意斧號宣花他兩個乍相逢不知深淺斧和棒左右交加一個暗藏神妙一個大口稱誇使動法噴雲曖霧展開手播土揚沙天將神通就有道猴王變化實無涯棒舉卻如龍戲水斧來猶似鳳穿花巨靈名望傳天下原來本事不如他大聖輕輕掄鐵棒著頭一下滿身麻
巨靈神抵敵他不住被猴王劈頭一棒慌忙將斧架隔扢扠的一聲把個斧柄打做兩截急撤身敗陣逃生猴王笑道膿包膿包我已饒了你你快去報信快去報信
巨靈神回至營門徑見托塔天王忙哈哈跪下道弼馬溫果是神通廣大末將戰他不得敗陣回來請罪李天王發怒道這廝剉吾銳氣推出斬之傍邊閃出哪吒太子拜告父王息怒且恕巨靈之罪待孩兒出師一遭便知深淺天王聽諫且教回營待罪管事
這哪吒太子甲冑齊整跳出營盤撞至水簾洞外那悟空正來收兵見哪吒來的勇猛好太子
總角才遮顖披毛未蓋肩神奇多敏悟骨秀更清妍誠為天上麒麟子果是煙霞彩鳳仙龍種自然非俗相妙齡端不類塵凡身帶六般神器械飛騰變化廣無邊今受玉皇金口詔敕封海會號三壇
悟空迎近前來問曰你是誰家小哥闖近吾門有何事幹哪吒喝道潑妖猴豈不認得我我乃托塔天王三太子哪吒是也今奉玉帝欽差至此捉你悟空笑道小太子你的嬭牙尚未退胎毛尚未乾怎敢說這般大話我且留你的性命不打你你只看我旌旗上是甚麼字號拜上玉帝是這般官銜再也不須動眾我自皈依若是不遂我心定要打上靈霄寶殿哪吒擡頭看處乃齊天大聖四字哪吒道這妖猴能有多大神通就敢稱此名號不要怕吃吾一劍悟空道我只站下不動任你砍幾劍罷那哪吒奮怒大喝一聲叫變即變做三頭六臂惡狠狠手持著六般兵器乃是斬妖劍砍妖刀縛妖索降妖杵繡毬兒火輪兒丫丫叉叉撲面來打悟空見了心驚道這小哥倒也會弄些手段莫無禮看我神通好大聖喝聲變也變做三頭六臂把金箍棒幌一幌也變作三條六隻手拿著三條棒架住這場鬥真個是地動山搖好殺也
六臂哪吒太子天生美石猴王相逢真對手正遇本源流那一個蒙差來下界這一個欺心鬧斗牛斬妖寶劍鋒芒快砍妖刀狠鬼神愁縛妖索子如飛蟒降妖大杵似狼頭火輪掣電烘烘艷往往來來滾繡毬大聖三條如意棒前遮後擋運機謀苦爭數合無高下太子心中不肯休把那六件兵器多教變百千萬億照頭丟猴王不懼呵呵笑鐵棒翻騰自運籌以一化千千化萬滿空亂舞賽飛虯諕得各洞妖王都閉戶遍山鬼怪盡藏頭神兵怒氣雲慘慘金箍鐵棒響颼颼那壁廂天丁吶喊人人怕這壁廂猴怪搖旗個個憂發狠兩家齊鬥勇不知那個剛強那個柔
三太子與悟空各騁神威鬥了個三十回合那太子六般兵變做千千萬萬孫悟空金箍棒變作萬萬千千半空中似雨點流星不分勝負
原來悟空手疾眼快正在那混亂之時他拔下一根毫毛叫聲變就變做他的本相手挺著棒演著哪吒他的真身卻一縱趕至哪吒腦後著左膊上一棒打來哪吒正使法間聽得棒頭風響急躲閃時不能措手被他著了一下負痛逃走收了法把六件兵器依舊歸身敗陣而回
那陣上李天王早已看見急欲提兵助戰不覺太子倏至面前戰兢兢報道父王弼馬溫真個有本事孩兒這般法力也戰他不過已被他打傷膊也天王大驚失色道這廝恁的神通如何取勝太子道他洞門外豎一竿旗上寫齊天大聖四字親口誇稱教玉帝就封他做齊天大聖萬事俱休若還不是此號定要打上靈霄寶殿哩天王道既然如此且不要與他相持且去上界將此言回奏再多遣天兵圍捉這廝未為遲也太子負痛不能復戰故同天王回天啟奏不題
你看那猴王得勝歸山那七十二洞妖王與那六弟兄俱來賀喜在洞天福地飲樂無比他卻對六弟兄說小弟既稱齊天大聖你們亦可以大聖稱之內有牛魔王忽然高叫道賢弟言之有理我即稱做平天大聖蛟魔王道我稱做覆海大聖鵬魔王道我稱混天大聖獅狔王道我稱移山大聖獼猴王道我稱通風大聖狨王道我稱驅神大聖此時七大聖自作自為自稱自號耍樂一日各散訖
卻說那李天王與三太子領著眾將直至靈霄寶殿啟奏道臣等奉聖旨出師下界收伏妖仙孫悟空不期他神通廣大不能取勝仍望萬歲添兵剿除玉帝道諒一妖猴有多少本事還要添兵太子又近前奏道望萬歲赦臣死罪那妖猴使一條鐵棒先敗了巨靈神又打傷臣臂膊洞門外立一竿旗上書齊天大聖四字道是封他這官職即便休兵來投若不是此官還要打上靈霄寶殿也玉帝聞言驚訝道這妖猴何敢這般狂妄著眾將即刻誅之
正說間班部中又閃出太白金星奏道那妖猴只知出言不知大小欲加兵與他爭鬥想一時不能收伏反又勞師不若萬歲大捨恩慈還降招安旨意就教他做個齊天大聖只是加他個空銜有官無祿便了玉帝道怎麼喚做有官無祿金星道名是齊天大聖只不與他事管不與他俸祿且養在天壤之間收他的邪心使不生狂妄庶乾坤安靖海宇得清寧也玉帝聞言道依卿所奏即命降了詔書仍著金星領去
金星復出南天門直至花果山水簾洞外觀看這番比前不同威風凜凜殺氣森森各樣妖精無般不有一個個都執劍拈槍拿刀弄杖的在那裡咆哮跳躍一見金星皆上前動手金星道那眾頭目來累你去報你大聖知之吾乃上帝遣來天使有聖旨在此請他眾妖即跑入報道外面有一老者他說是上界天使有旨意請你悟空道來得好來得好想是前番來的那太白金星那次請我上界雖是官爵不堪卻也天上走了一次認得那天門內外之路今番又來定有好意教眾頭目大開旗鼓擺隊迎接大聖即帶引群猴頂冠貫甲甲上罩了赭黃袍足踏雲履急出洞門躬身施禮高叫道老星請進恕我失迎之罪
金星趨步向前徑入洞內面南立著道今告大聖前者因大聖嫌惡官小躲離御馬監當有本監中大小官員奏了玉帝玉帝傳旨道凡授官職皆由卑而尊為何嫌小即有李天王領哪吒下界取戰不知大聖神通故遭敗北回天奏道大聖立一竿旗要做齊天大聖眾武將還要支吾是老漢力為大聖冒罪奏聞免興師旅請大王授籙玉帝准奏因此來請悟空笑道前番動勞今又蒙愛多謝多謝但不知上天可與我齊天大聖之官銜也金星道老漢以此銜奏准方敢領旨而來如有不遂只坐罪老漢便是
悟空大喜懇留飲宴不肯遂與金星縱著祥雲到南天門外那些天丁天將都拱手相迎徑入靈霄殿下金星拜奏道臣奉詔宣弼馬溫孫悟空已到玉帝道那孫悟空過來今宣你做個齊天大聖官品極矣但切不可胡為這猴亦止朝上唱個喏道聲謝恩玉帝即命工幹官張魯二班在蟠桃園右首起一座齊天大聖府府內設個二司一名安靜司一名寧神司司俱有仙吏左右扶持又差五斗星君送悟空去到任外賜御酒二瓶金花十朵著他安心定志再勿胡為
那猴王信受奉行即日與五斗星君到府打開酒瓶同眾盡飲送星官回轉本宮他才遂心滿意喜地歡天在於天宮快樂無掛無礙正是
仙名永注長生籙不墮輪迴萬古傳
畢竟不知向後如何且聽下回分解
弘治十八年乙丑五月武宗皇帝即位大赦天下改元正德人謂正德號前代有之宋世西夏乾順嘗建此號也時內閣大學士則劉少師健李宮保東陽謝宮保遷與禮部官皆未之深考耳馬冢宰文升因考科道出題宰相須用讀書人蓋指此也由是內閣銜之未幾馬被御史何天衢論劾遂去位似有由也乃以禮部焦芳代之焦亦河南人
立夏氏為中宮京師人儒之女又立沈氏吳氏為妃皆由大明門入受冊
正德元年丙寅上嗣位尚在童年左右嬖幸內臣日導引以遊戲之事由是視朝浸遲頻幸各監局為樂或單騎挾弓矢徑出禁門彈射鳥雀或開張市肆貨賣物件內侍獻酒食不擇粗細俱納大臣科道累有章疏皆不省
是歲六月雷震奉天殿鴟吻及太廟脊獸天壇樹木宮門房柱多有摧折焚毀前此太白嘗畫見人皆異之
逆臣太監劉瑾並馬永成谷大用魏彬丘聚羅祥張興七人皆東宮舊侍御時稱為七黨內劉瑾尤姦險粗知文事遂干大政素嫉文臣與同類屢在上前言弘治年間朝權俱為內閣文臣所掌朝廷虛名而已每形諸戲劇又說司禮監亦攬權納賄如各處鎮守出去皆司禮監舉用受錢至多如不信只將司禮監見掌印李榮抄了就有金銀可滿三間房今若將各處鎮守內官取回另換一番人著他各備銀一二萬兩送上謝恩恰不勝如司禮監要了由是上信之傳旨將天下鎮守取回新用者論地方大小借貸銀兩進獻即得差用如內官韋興齊玄等皆先朝犯贓問發亦夤緣差出分守所至剝削民財全無顧忌
太監王贊崔通差往南京蘇松織造段疋乞支長蘆官鹽一萬一千引為路費蓋逆瑾等主之也戶部韓尚書文執奏再三止給其半上召內閣問故劉李謝三閣老對云內官裝載官鹽夾帶私鹽沿路害人上曰彼若有犯朝廷自有法治之李對曰彼既得旨即揭黃旗稱欽賜皇鹽沿途官吏應答稍遲便加棰撻甘心忍受誰敢來奏朝廷豈得聞知戶部欲少與鹽引者少一引則省一分之弊上色不樂辯析愈厲忽云豈獨此數人壞事文官亦有不好的譬諸十人豈能皆賢亦未免有四五人壞事者耳既退韓尚書文令司屬官徐廷用李夢陽王崇文等草疏再沮之內有云自閹宦誤國漢十常侍唐甘露之變至今言之痛心英宗狎一王振致有土木之變乞將劉瑾等拿問置之俎醯韓文又率九卿共劾之時司禮監太監王岳范亨徐智亦厭七人所為相與為內應劉健等助之然王岳亦為上所信任密奏外朝多官劾奏劉瑾等不可不從上不得已允之會天晚待明旦發旨捕瑾等下獄
左右有以其事密告瑾者瑾素與李閣老東陽有舊重其詩文密以韓文等所劾詢之東陽得其大略瑾等驚覺遂趨至御前俯伏哀號訴岳等內外交通欲害我等上以為無此事瑾等曰若待明旦臣等再不得見天顏矣須今晚拿岳等三人送獄方可上不得已頷之
瑾等即出傳旨夜捕岳等繫獄明日奏請令劉瑾入司禮監兼提督團營兵馬設內行官校巡察丘聚提督東廠官校巡察谷大用提督西廠官校巡察張永等並司營務王岳范亨徐智俱發南京充淨軍行至臨清將王岳縊殺由是權歸瑾等勢傾中外王岳之死人頗惜之
巡撫山東朱都御史欽上言岳謫守祖陵既不白其罪狀賜死道中尤未厭乎人心臣驗岳為劉瑾所忌必瑾讒毀以惑陛下啟妄殺之端伏望察岳之非辜誅瑾之讒賊等因瑾不以聞乃以朱禁釀非法逮至京免官罰米三百石輸運大同人心益懼不敢言
大學士劉健李東陽謝遷見時勢難為屢疏乞致仕至是乃令劉謝二人致仕李獨留李不自安上言臣等三人事同一體而臣獨留何以自容不知何以為處章亦屢上竟不允
東陽門徒最盛相傳以瑾素重其文名故得不去後人傳瑾於朝陽門外創造玄真觀東陽為製碑文極其稱頌人始信前日泄捕瑾等之事為不誣也
逆瑾亟欲陷韓尚書文等時有進納內府折銀內有假銀驗出遂傳旨以韓文不能防姦罷職為民仍令邏卒伺察於途文知之止乘一騾宿野店而歸邏卒無所得
適郎中張瑋尚寶卿崔璿各以公差御史姚祥以升任在途各乘轎及帶家小馳驛邏卒回奏其事逆瑾方欲竊柄張威遂差官校逮捕下獄崔姚枷於西長安門外張瑋枷於張家灣數日垂死
公卿奏乞寬宥始釋充邊衛軍自是內外臣工皆重足而立欲謝政以去不可得矣
焦芳先為翰林謫出後漸升用為禮部侍郎與瑾相善嘗建言御虜方略四事劉閣老健票旨這本所言窒礙難行芳遂銜之屢於瑾處譖劉所短因善瑾遂代馬太宰文升未幾同侍郎王鏊皆入內閣
芳仍欲兼部事瑾累遣人來與李閣老東陽商議李云無此例瑾云嘗聞李賢兼管李云李賢是吏部侍郎入閣後升尚書時王翱掌部事又問前有之乎答曰蹇義為吏部尚書與戶部尚書夏原吉五日一赴東閣與大學士三楊議事未嘗兼大學士也次日吏部請印信內批令焦芳兼管部事芳以問李李曰某已言之此二事實難兼攝內閣佐天子出令吏部所擬升調官間有可否今自擬議之而自可否之邪又每日通政司奏事奉旨吏部知道者即當廷跪承旨內閣班皆立聽今亦將出跪而更起立邪又部事差繆或章奏錯誤小則回話認罪大則罰俸脫有之亦將隨同認罪乎芳乃辭部事
初李夢陽草疏亟欲誅逆瑾等而謀慮不審疏中既以甘露之變為言而又躬自蹈李訓之淺謀致胎數年衣冠之禍中官自為制度自此不可變更且草疏者李夢陽屬官耳而諸司英朋傑士平昔以文章氣節取重於世者乃翕然和之蓋夢陽素為李閣老東陽所重所為詩文輒加稱賞韓戶書文素厚李閣老故亦重夢陽且其疏一出而九卿大臣亦皆景從不敢略出商量萬全之策後文因事繫獄罰米千石輸邊二子皆罷官夢陽累之也夢陽亦下獄人以為禍出不測劉瑾家人老姜者告曰昔公不得志時李主事時管昌平倉曾容吾家納米領價得志乃忘之乎瑾遂釋之令致仕仍贈以物曰後當復用之
李閣老東陽四歲即能寫大字順天府以神童薦召入內庭過門限太監云神童腳短李高聲答云天子門高即聞於上抱置懷中令翰林院作養與程敏政齊名後至大位然專以詩文延引後進海內名士多出其門往往破常格不次擢用浸成黨比之風而不能迪知忱恂舉用真才實學當時有識之士私相講論以為數年後東陽引進一番詩文之徒必誤蒼生尚名矯激事變將作矣初劉閣老健為首相信陽何景明十三歲登鄉舉博學有詩文名十七歲中進士人以為必居翰林後不與選或以為疑劉曰此子福薄能詩何用竟除中書舍人後至提學副使未四十而卒人謂劉公知人
李代劉為首相事多依附有一監生以詩獻之云文名應與斗山齊伴食中書日已西回首湘江春草綠鷓鴣啼罷子規啼蓋譏其行不得也哥哥不如歸去之意及瑾誅御史張芹劾稱當瑾擅權亂政之時東陽禮貌過於卑屈詞旨極其稱贊貪位慕祿不顧名節等語人頗然之李至丙子年卒贈太師恩禮極厚又得諡文正是歟否歟
正德二年丁卯一日朝罷內降敕諭留百官於金水橋南跪聽宣讀指摘公卿台諫數十人未退者勒令致仕
逆瑾性極貪殘而假竊大議沮抑同列馬永成欲升百戶邵琪已得旨瑾力拒以為不可爭於上前谷大用得鎮守監清太監言傳旨於臨清開設皇店瑾急捕其獻計者置於法東廠太監丘聚忤瑾意瑾密奏聚交通外臣調南京孝陵太監王琇於御馬監建新宅誘上居之因奏攬納戶數人專一包納銀草所得利進於內琇自為告示送戶部出榜尚書顧佐等白於瑾及谷大用瑾大怒同谷大用直至御前言安有天子令人包納錢糧之理上以為不知瑾遂枷其攬納戶于戶部門外命矬其枷不得屈伸皆即日死然亦不能加琇罪也
河南鎮守太監廖堂挾勢奏舉三司官賢能并劾不職者乃傳旨令吏部覆奏許尚書進參稱鎮守太監舉劾三司非其舊例遂票旨禁之後許尚書與瑾不協辭去歸家廖堂欲奏其居鄉不法事以挾其財物深被其害瑾之得罪同列者多類此以是速敗向使瑾等凡事和同其為禍又豈有涯哉
逆瑾威權日盛口銜天憲陰養松江人罷學生員張文冕及其姪婿罷職司務孫聰於私宅凡一應章奏初猶送內閣票旨至是瑾任意批答或增減字樣或別為創造真偽混出而文理亦多不通都察院一日奏審錄重囚本內寫劉瑾傳奉字樣重復瑾大怒罵之都御史屠滽率十三道御史謝罪御史跪階下瑾數其罪斥責皆叩頭不敢仰視自是科道部屬官皆行跪禮公差出外及回京者朝見畢皆赴瑾宅見辭用涴紅箋紙寫官銜稱頂上字樣以為常禮
瑾或有本建白某事或辭升賞則送內閣票旨內閣官爭出己見稱美有曰爾剛明正直為國除弊瑾既奪內閣之權而李東陽焦芳等皆其所任引用坐保富貴一聽其所為
芳初為編修閣老萬安惡之調夷陵判官深恨于心與南人相處如冰炭然及得柄用遂附劉瑾假以復舊章革時弊為言多陰助其謀瑾自以內閣官聽己用不復短之矣
朱恩松江人與瑾有舊自河南按察使超升僉都御史操江未幾升南京侍郎尚書事瑾極恭凡拜帖寫頂上不敢云拜上頂上之稱自此起嘗觀海語謂暹羅國凡臣下見其君先捫其足者三復自捫其首者三謂之頂上恩其有取諸此邪甚可恥也
戶部主事莊襗公差廣東奏稱官庫錢糧數十萬多為有司侵費瑾正慾藉此媚上乃奏差司禮監官同給事中盤勘且令各盡數解京由是各省事緒紛紜不免橫斂民財饋送內外以圖免禍
正德三年戊辰上御經筵講書故事講解書義畢則必獻諷諫之語是日少詹事楊廷和學士劉忠直講既罷上謂劉瑾曰經筵講書耳何添出許多說話瑾與廷和皆舊東宮官乃奏曰此二人當打發南京去於是升二人南京侍郎時南京無缺皆添註之雖若升之實遠之也廷和後升南京戶部尚書召還入內閣忠升禮部尚書改南京吏部甚有風裁科道部屬皆欽畏不敢縱恣
焦芳既入閣後以許進為吏部尚書劉宇為兵部尚書皆河南人宇素暴橫先任左都御史恃與瑾厚責打御史又與保國公家人朱瀛交通劉瑾無日不來兵部說話郎中楊廷儀每伺瀛出必邀入司署留坐款語四司官不附宇者必令瀛言於瑾傳旨外補廷儀獨諂宇盡妾婦之態宇大悅廷儀能文凡有奏章皆其屬草後焦芳致仕即以宇代之又有布政曹元與劉瑾親舊驟升至兵部尚書後又代宇入閣皆其黨也
給事中安奎御史張彧因查盤錢糧還瑾索賂不足以為參官不當輒發怒用一百五十斤枷枷於東西公生門時暑雨晝夜不輟莫敢少移都御史劉孟到任遲延亦逮至京枷於吏部門外御史王時中枷于三法司牌樓下遠近聚觀垂淚文臣垂首喪氣莫敢近覷給事中許天錫郗夔皆因事自殺兵部主事王守仁抗章論瑾等專權亂政瑾矯旨撻於朝堂不死降謫貴州驛丞守仁猶恐不免其死遂詭秘其蹤跡以遠害大理評事羅僑亦劾瑾杖之不死亦遠謫
許進初以戶部侍郎致仕家居正德初起用為兵部侍郎尋升本部尚書與瑾同提督團營焦芳入閣進遂代芳為吏部許外若不附瑾而內實不與抗初進致仕時馬尚書文升在吏部陝西張采為文選郎中進子許誥為給事中屢劾采過馬以采有才力救之不得采以病乞歸及瑾用事京官養病久者悉革為民未久者令赴京聽用采不得已赴京采前在文選時焦芳為侍郎令其子焦黃中薦於瑾以為采乃公之鄉里極有可用會文選郎中劉永升通政進已議調驗封郎中石確疏已具而復以采易之進雖用采而心內又甚銜之進素與陝西雍泰相善泰已致仕進欲起用屢薦于瑾改南京操江都御史尋升南京戶部尚書朱瀛每欲謀傾進而轉劉宇乘間言於瑾曰許尚書佯為恭謹而外示抗直如雍泰平昔剛暴為山西按察使辱打知府為都御史巡撫宣府辱打參將朝廷屢貶謫不用今欺公舉用卻又揚言于外曰公因泰同鄉用之非吏部本意瑾大怒立召采入內詰問雍泰貶謫來歷如何不備入奏內采曰奏稿備載許尚書塗之瑾索原奏稿視之果然於是以進為詐直票旨屢以欺罔斥之進懼遂乞歸
劉瑾欲專權盡除軋己者一日伺隙言于上調張永南京奏既可即日逐永出就道榜諸禁門不許放入永知覺直趨至御前訴己無罪為瑾所害召瑾至語不合永即揮拳毆之谷大用等解之令諸近臣具蔬酒和解由是永得不去遂深憾之
戊辰春天下諸司赴京朝覲逆瑾令每布政司送銀二萬兩方放回瑾等分用各官皆貸於京師巨家及回任括斂民財倍價之上下交徵莫有紀極又有荊州知府王綬武昌知府陳晦俱在黜列乃廣賂瑾復留綬晦皆陞參政仍掌府事如此者尚多此其尤甚者也
是年春殿試賜呂柟為狀元景暘第二戴大賓第三大賓莆田人少有文名甫二十登第初聘高氏未娶瑾欲納為姪婿於是僕從鞍馬衣服之類極其侈靡大賓偃然自居意氣揚揚復縱酒不檢瑾薄之常笑曰我不可做牛丞相大賓知之遂請假歸卒於途呂柟亦陝西人內閣不無迎合之意然呂實無預耳又傳奉取焦黃中劉仁并黃芳等數十人為庶吉士不由館試人皆以為愧然黃芳數人實由焦黃中等貽累後亦不免謫降焉
逆瑾擅政禁臣民不許用天等字為名如郎中方天雨但令名雨參議倪天民為倪民御史劉天和為劉和中外紛紛尤為可異嘗記北朝周宣帝自稱天元皇帝不許人有天高上元之稱宋宣和中丞相蔡京用給事中趙野等奏凡世俗有以天等字為名稱者悉皆禁革共禁人字犯天者方天任改大任方天若改元若甚至承天寺亦改仁能寺當時有識者憂之正統十年進士登科錄元天字皆作䒶云出內閣意景泰中幸大學士謝表內閣自為之中管窺霄蠡測海句蓋亦避天字也識者嘗訝其事瑾目不知書故事豈有所襲明年瑾以逆誅無天之罪其兆如是乎瑾誅而禁廢人皆復其舊名矣
殿試畢焦黃中劉仁等自以不得及第嗾瑾云鄉試解額南方太多北方太少乃昔楊士奇私其鄉里蓋其宿憤已多待此而發給事中任姓者承風旨上疏請釐正乃命諸司集議東閣焦芳盛怒數前人罪惡且言陝西地幾半天下當增之和者一口李閣老東陽從容問曰且謂今當如何往事不必論已禮部不得已因言陝西可增作九十五名與江西等焦忽大聲曰尚少可增作一百名河南山東山西四川以次而增次曰湖廣亦地闊當增李不肯從後不二年悉改正
逆瑾用事賄賂公行凡有干謁者云饋一干即一千之謂云一方即一萬之謂後漸增至幾干幾方世道益頹矣
四川鎮守太監羅龠請便宜行事瑾實主之由是各處鎮守皆比例奏要如巡撫都御史之任干預刑名諸政劉瑾捏旨批出皆許便宜而行河南太監廖堂亦奏兼管修河剝取民財遍於鄉野輦送數千餘萬於京師太監畢真初差天津取海鮮斂財數萬請換敕起自天津歷山東沿海達於蘇松福建所至括取民財凌辱官吏莫敢聲言先朝故事奏准六部差官則該部請敕必具事由送內閣寫敕未有不由六部而內閣自出敕者也畢真輩之敕并近日內官賜祠額護敕皆瑾與內閣李焦輩創為之時李公為首相若肯執奏請敕必由六部具由此祖宗故事我輩不敢違況大明律有結黨亂政之法甚重如此縱使不從亦不過如劉謝等去位而已乃不能然誰之過歟
邊方召商賈納糧草情弊瑾素知其故一日因戶部奏差給事中三年一次查盤奏內有糧粗秕草浥爛者瑾遂票旨逮繫各年巡撫都御史管糧郎中數人下獄既而鎖杻差人押至所任地方加倍賠償又商人納過糧草拖欠價銀亦皆沒官不給由是商賈重困邊儲漸乏
劉瑾因戶部奏送各邊年例銀兩瑾以為先朝無此例令戶部查天順以前年例銀數顧尚書佐以天順年前無銀例回報瑾大怒曰此戶部官通同邊方巡撫都御史共盜內帑銀兩之明驗也悉追問致罪革罷送銀之例邊儲至是缺甚蓋自成化八年間設榆林鎮巡撫余都御史子俊增置城寨陝西民供饋不繼奏送江南折糧銀以補不足然初亦依江南原折銀例每米一石折銀二錢五分放支軍士其後大同等邊缺乏亦暫送銀補足數皆不多未有以萬計送者
弘治間戶部葉尚書淇淮安人鹽商皆淇親識因與淇議商人赴邊納銀價少而有遠涉之虞在運司納銀價多而得易辦之便時內閣徐溥與淇同年交好遂從其議奏准兩淮運司鹽課於運司開中納銀解戶部送太倉銀庫收貯分送各邊鹽價積至一百餘萬人為利便而不知壞舊法也蓋洪武永樂以來天下鹽課俱開中各邊上納本色米豆商人欲求鹽利預於近邊轉運本色以待開鹽報中故邊方粟豆無甚貴之時今廢商人赴邊報中之法雖曰得價多而近邊米豆無人買運遂致騰湧正德五年侍郎叢蘭整理陝西邊儲遂令百姓每石徵銀二錢五分准米一石蓋六部政本少有差錯胎弊如此使顧尚書當劉瑾查例之時答曰昔鹽課在各邊上納故無年例銀之送後改鹽課納銀解京故不得不分送各邊如此瑾必不怒而反正鹽法淇其不免矣
逆瑾以富國為名每欲巧取橫斂且因以窘迫文臣凡有公錯詿誤者輒捏旨以姑免提問為名各罰米粟以實邊儲士大夫畏其凌虐亦甘心從罰初自一二百石後漸增至千五百石坐此破家者甚眾
自逆瑾用事文臣裁抑至甚內官武弁縱橫而行瑾等數人皆贈父祖為都督都指揮母為夫人造墳祭葬該部不敢執科道不敢言其誥命祭文皆內閣所撰議者以當時內閣諸公結黨亂政之罪不可掩也至文臣三品以上祭葬卻沮格不與如侍郎郝志義故其子援例乞祭葬瑾以為洪武禮制文臣無祭葬之例皆後來文臣專權擅加傳旨遂下錦衣衛獄問發充軍學士武衛病故其子乞恩亦下獄其弄權裁抑文臣如此
初大明會典成內閣自李東陽而下至翰林春坊皆升職瑾以為破壞祖宗制書妄增新例毀其書悉追奪各官陞職惟東陽不奪瑾又欲挫抑文學官乃捏旨謂翰林官不識事體摘十餘人姓名升調兩京各部屬官令其拓充政事朝野哄然
逆瑾又欲革天下巡撫官云舊制所無天順間亦曾革罷遂將各處巡撫都御史取回後與內閣議不可止將腹裡巡撫革去其漕運及邊方都御史俱不革又欲將各衙門添設官及提學兵備悉行裁革後內閣議提學不可革從之
華容劉尚書大夏既致仕逆瑾知其受知先朝常欲按致於法又被同年焦芳忌嫉會廣西土官岑猛先年被大夏與都御史潘蕃奏遷福建至是厚賂得復瑾遂以遷徙土官為非法通逮至京欲寘劉等重辟下之廷議諸大臣不敢吐一語獨屠都御史滽曰劉大夏此何罪必欲致之死當擬不應瑾怒罵屠惡語汝黨劉邪明日大臣以屠議奏瑾謀於焦芳並劉宇宇又素嫉劉者乃劾劉某輕將夷人遷徙與潘蕃俱發邊戍瑾初擬廣西邊衛焦曰是送二人歸也乃定肅州衛劉赴肅州時故舊皆避不來會獨鄉人嚴仲宏贈詩和答之過六盤山寄李閣老末句云寄謝同年老知己天涯孤客幾時還歸自六盤和前韻末句云憑誰寄語中州子前度劉郎今已還中州子指芳宇二人也
劉瑾既止各邊送銀又禁商人報納邊儲遂大匱乏因詢國初如何充足淺識者以為國初屯田脩舉故軍食自足後為勢家所占以此軍不自給瑾遂慨然脩舉屯田分遣郎中胡汝礪御史楊武少猛顏頤壽等往各邊丈量屯田以增出地畝甚多及追完積逋者為能否則罪之又命散銀於近邊州縣百姓買米陪腳耗運送邊倉交納奉行苛刻人不聊生其增屯田每至數百餘頃悉令出租大理少卿周東在寧夏與都御史安惟學比較屯糧嚴加刑於軍官妻子人心憤怨千戶何錦等遂與安化王謀起兵傳檄以誅瑾等為名瑾禍自是起矣
浙江紹興府勘報經明行修者四人內餘姚三人逆瑾以為謝閣老遷所私執送錦衣衛鎮撫司問其一人妄招詞連謝因及洛陽劉瑾以為奇貨可聘宿忿笑曰今入我彀中矣言於上必欲置謝於邊戍賴李閣老曲為辨析令其為民
江西南城萬安二縣人蕭明舉等因事叛歸滿剌加國充本國通事伴送進貢番夷道殺其數人而私貨財為邏者所得瑾寘之極典因其黨以江西事激之者乃將二縣人俱照餘姚縣例不與做京朝官又欲將江西科舉解額止與三十名後不果行
逆瑾用事中外憤怨有托名黔國公及魏國公檄書皆以誅瑾為名又有以應天府上元縣生員狄元出名指斥瑾罪惡數事吏人謄寫於公生門下鬻之為瑾邏卒捕得下獄拷訊所從展轉攀指竟不知其由乃遺官校詣上元縣求之亦無狄元名姓說者以為狄元者夷狄胡元也寓意如此耳又一日早朝罷有文書一卷書瑾等數人過惡委於丹墀侍班御史奏請查究上退坐東角門內留百官不放班瑾等自下陛而詰何人所為俱不承認諸人冒暑忍餓跪久有仆地者瑾謂卷在五品以下官班內即令常校將下班三百餘人送鎮撫司究問亦無所得時曬死者已三四人矣
正德五年庚午逆瑾日益專恣驕橫霸州文安諸處響馬強賊生發瑾不勝忿欲速除之用人言遣御史有能幹者專理捕盜事許帶家小隨任寧杲遼東人於真定柳尚義湖廣人於天津薛鳳鳴南直隸人於淮陽責以殄除賊寇保障地方有功升賞薛鳳鳴尤善射嘗在歸德與守備指揮石璽會飲用伶人歌舞為樂瑾之邏卒奏之即傳旨降鳳鳴為徐州弓手辱之尚義在天津稍收斂惟杲奏立什伍連坐之法盜賊捕獲無虛日每械繫盜賊於真定城輒用鼓吹前導金鼓之聲彌月不絕由是奸宄益多內官張忠姪張茂為大賊窩主杲親往捕獲斬之啖其心以取媚權勢霸州人劉六劉七齊彥名輩因是鼓眾為亂後杲與尚義皆升僉都御史仍管捕盜事
陝西寧夏指揮何錦千戶周昂丁廣等謀作亂殺死巡撫都御史安惟學鎮守太監趙弼總兵姜漢等謀立安化王寘鐇為主出給印信票帖招誘諸路軍馬以誅劉瑾為名且曰非敢竊窺神器也事聞特起致仕左都御史楊一清提督軍務都督神英領兵太監張永總督永至中途即聞遊擊將軍都指揮仇鉞已入城將寘鐇擒獲及斬殺周昂丁廣等事聞即敕神英班師仍令張永往寧夏安輯永既回欲因是以傾瑾
八月初永將至京獻俘瑾令且止良鄉揀日迎接不從輕騎來京至十三日永入自東長安門上親宴勞永乘間出懷中疏奏逆瑾一十七事上猶豫未決永又因太監張雄張忠共訴於上謂瑾激變寧夏心不自安陰謀不軌其形已具若少遲我等皆為齏粉陛下安所之乎上允其奏命牌子頭往召瑾眾勸上親行至瑾宅近地觀變
時漏下三鼓瑾方熟寢令牌子頭先入瑾問曰上安在對曰在豹房瑾披衣出謂家人曰事可疑矣出門有牌子頭數人執瑾就內獄黎明送錦衣獄會集廷臣拷出瑾包藏禍心私製兵器偽造寶印改制牙牌袖中藏刀等項違法事情及搜出暗封同謀吏部尚書張采錦衣都指揮楊玉石文義等王爵文簿乃坐瑾極刑凌遲三日仇家爭食其肉須臾而盡悉誅其黨抄沒財產若干京師內外咸頌永功內閣李東陽楊廷和亦奏瑾惡以為旬日之間二難交作悉底於平且歸功於永等遂封永兄張富為泰安伯弟容為安定伯魏彬弟英為鎮安伯馬永成弟山為平梁伯谷大用弟大為永清伯封義子朱德為永壽伯各給券世世承襲食祿一千石蔭李東陽楊廷和梁儲楊一清子各一人為錦衣衛世襲正千戶俱疏辭改中書舍人楊一清升戶部尚書加太子太保蔭兵部尚書王敞子為錦衣衛百戶
時劉瑾雖誅而政權仍在內臣魏彬掌司禮監印決大政馬永成等又奏有旨凡朝廷大事須彬等同議時東陽廷和梁儲費宏四人在閣以窮苦無菜四字為題各作長詩以獻永東陽為窮字詩拆點畫為句極巧永大悅命工刊裝錦軸送人未久山東盜起人以為窮苦之應遂秘不以示人東陽又屬楊一清作平定寧夏碑頌永功德後亦不復作
劉瑾既誅有旨凡瑾所壞事情著科道官指實來說悉與改正又云百官緘默順從皆非得已且干人眾都不查究楊一清旋改吏部孫交為戶部尚書何鑑自刑部改兵部尚書魏彬奏起李鐩復為工部尚書劉瑾流毒尚在天下盜賊蠭起而朝政乖宜賞罰未當山東河南江西四川諸處盜賊並起而天下不勝煩擾矣
張采素負才名為劉尚書大夏所愛嘗稱為可當邊方巡撫及焦芳薦於逆瑾每見瑾必談論移時瑾皆喜納之驟升僉都御史坐院尋升吏部左侍郎未幾劉宇入閣以采代之采嘗勸瑾今天下諸司官有饋送公禮物者非取於官庫則斂於小民取怨貽患所當知之瑾大開納遂禁察饋遺者適山東巡按御史胡節回斂饋未至瑾偵知之摭下錦衣獄捶死少監李查侍郎張鸞指揮趙良差往福建回斂銀二萬饋於瑾瑾收其銀於承運庫李查降長隨趙良降南京百戶張鸞以不知斂銀令致仕其銀因饋送得罪者甚多剝削之弊一時少息
采又言於瑾曰公左右用事者多騙財壞事瑾遂逐去之其他救正頗多衣冠之禍亦為少減然采在吏部惟知敬瑾其共謀同事者以為瑾疏同類皆采教之心多銜嫉初劉宇在兵部武選郎中楊廷儀為心腹宇遷吏部即調廷儀為考功郎中親信之及宇入閣廷儀不為采所親有所私求采皆不聽廷儀深憾乃譖之於其兄廷和又故事吏部推用大臣必密謀於內閣采以事權在瑾內閣不得預多忽之李閣老東陽等以為廢內閣之權共為不平及瑾被繫亦捕下都察院獄議以交結近侍符同奏啟斬罪適赦免死內閣後令改擬同劉瑾謀反罪采竟死獄中仍令挫其屍然以非真謀反止流其子弟母妻于嶺南不誅
采為郎中時楊一清嘗薦采諳曉韜略堪任邊方都御史及寧夏之變一清致仕居鎮江采薦於瑾起用同張永徵寧夏及采被罪一清心憐亦不能救
抄沒逆瑾貨財金二十四萬錠又五萬七千八百兩元寶百萬錠銀八百萬又一百五十八萬三千六百兩寶石二斗金鍾二千金鉤三千玉帶四千一百六十二束獅蠻帶二束金銀湯古上皿下五百蟒衣四百七襲牙牌二匱穿宮牌五百金牌三兗袍四八爪金龍盔甲三千玉琴一玉寶印一顆以上金共一千二百五萬七千八百兩銀共二萬五千九百五十八萬三千八百兩
正德六年辛未林都御史俊徵剿四川妖賊劉臬及流寇藍廷瑞鄢本恕廖惠等以捷聞林素負忠義名致仕在閩特起往徵林至夔州先毀白帝祠以勵人心傳檄郡縣威令大振後又有曹甫方四等煽亂復命洪尚書鍾總制同林剿平兩川方定林遂乞致仕歸
京師之南固安永清霸州文安等處京衛屯軍雜居人性驕悍好騎射往往邀路劫財輒奔散不可獲人號為放響馬賊近來內官用事谷大用馬永成張忠等皆霸州文安諸處人大盜劉七等嘗因內官家人混入禁內豹房觀上遊幸之所及為寧杲所逼遂聚眾拒捕後瑾誅杲亦得罪繫獄因而作亂當時本兵者議遣驍將數人各統勁兵一千分路而出聽其便宜襲捕惟以平賊為功不論首級多寡不過旬日而平矣兵部尚書王敞素不諳世務徒事虛譽有司擒捕已獲齊彥名收安肅縣獄被劉七等十餘人劫出旬日之間聚至數百人所至窮民響應增至數千敞束手無策吏部楊尚書一清建議須推用大將徵討及文臣有才望者提督軍務又著有能擒斬盜賊三名顆者升一級李閣老東陽從中票旨褒美悉從所言但故事凡大政必下該部詳議覆奏然後施行捕盜不關白兵部徑准施行由是言官爭論王敞不職遂罷去
四月講畢召內閣至暖閣叩頭畢上手取會試錄一本付司禮監太監張永授內閣李東陽等內有白紙票黏於紙上者三皆指摘所刻文字錯誤處上曰今欲有施行但念衙門體面恐不好看但與先生輩知之耳東陽捧錄叩頭出至暖閣門外留寘案上少頃太監張永送至閣是年大學士劉忠累疏辭疾未允強起主考事出院後即乞省墓已得請是日陛辭聞此事而去抵家復具疏乞致仕蓋已有先入之言矣
辛未八月流賊劉六劉七齊彥名等合伙為亂擁眾向北京師戒嚴貼張二旗上書虎賁三千直搗幽燕之境龍飛九五重興湯武之師時已命兵部侍郎陸完代馬中錫提督軍務師已出涿州忽報賊在固安甚急上召內閣李東陽等至左順門內上南向問曰賊在東師乃西出恐緩不及事適令兵部追還陸完等令東可否東陽等對曰甚當且行未遠一二日可至東陽後奏曰聞賊船在冰套自陷危地似來送死官軍併力擒之不難但恐人心不能齊一向來略失事機正坐此故今官軍在北賊若南奔逸不可制上曰張俊等皆在南料亦無害東陽對曰今須亟敕東南諸將令嚴謹堤備以防奔潰若有意外查照地方連坐鄰境不許互相推調務在萬全上曰然先生輩宜用心辦事東陽復奏曰此賊亦是烏合之徒但願朝廷賞罰明諸將效力必可成功上慰諭令退
初都御史馬中錫巡撫大同楊尚書一清等舉中錫堪以提督軍務惠安伯張偉充總兵官同徵流賊所領京營人馬皆未經簡閱中錫書生欲效龔遂下渤海盜事招撫解散張偉紈之子亦不知兵師既出中錫遍檄諸路榜示劉六等經過所在官司不許捕促與供飯食若聽撫待以不死劉六官司不許捕捉與供飯食若聽撫待以不死劉六等聞之所至不殺掠然且信且疑中錫至德州桑園駐兵劉六等來謁中錫開城撫之
劉六欲降劉七曰今內臣主事馬老爺豈能自踐其言乎潛使人至京師探諸中貴無招降意又以山東所劫金銀輦載赴京饋權倖求赦不得遂大肆劫掠眾至數萬中錫故城縣人賊至故城戒令勿焚劫馬都堂家房屋財帛由是謗騰謂中錫恐賊害己私家玩寇殃民遣錦衣官校捕中錫張偉下獄罪論斬後中錫死獄中張偉革爵閒住
中官因是謂此事非書生所能辦乃命太監谷大用總督軍務侍郎陸完提督軍務伏羌伯毛銳掛平賊將軍印充總兵官所統兵萬餘亦未簡閱完雖通達亦不知兵銳已衰老而大用擁眾自衛高坐堅城行至真定所屬地方遇劉七等交戰大敗損折官軍喪失輜重無算又失大將軍印時駙馬游泰子隨毛銳冒功亦被殺死適宣府遊擊將軍許泰領兵至救之毛銳僅以身免罷回京因與谷大用同事得不坐失律喪師之罪銳甘肅之及彭澤為兵部尚書以鄉里素厚特起掛印鎮守湖廣被御史張翰論劾并及澤焉時有巡捕指揮桑玉與賊交通劉六劉七嘗被圍困於村舍桑玉自外救之遂逸去桑玉以近倖庇久不寘於法劉六劉七齊彥名並楊虎趙風子等擾亂南北直隸山東河南等處地方聚眾數十萬然多擄掠脅從之徒其親信驍勇善騎射者不及千人因內閣及兵部准行首功之令官軍每追及賊賊即先驅逐脅從良民與官軍對敵並棄所掠財帛奔逸而去官軍爭斬首報功并取棄財帛以致劇賊脫走妄殺平人報功以萬計每一遇賊斬獲脅從人首級輒報捷音降敕獎勵谷大用陸完得獎勵敕十餘次而賊首無一顆者甚至賊已過官軍遇被賊擄平民亦殺之以報功遊擊將軍江彬過冀州入人家殺三十三人有司申狀詣陸完皆不問自出兵後賊攻破城池殺擄人民不可勝數皆不責問提兵者失律之罪雖劇賊縱橫但得脅從首級則輒紀其功後賊大掠吳楚之間至蘇州遇颶風覆舟始滅歸而論功谷大用并代大用者太監陸誾皆封其弟為伯陸完加太子少保一子為錦衣衛百戶其餘權勢所托奏帶之人以首級論升者千餘人紀功御史皆升京堂名爵之濫始於此
起復陳都御史金徵江西流賊先是江西饒州撫州瑞州姚源洞諸處強民王浩八等聚眾為亂殺死副使周憲僉事李情拘禁參政吳廷舉不放陳公至撫剿兼施以漸平定後有殘黨復作而新滏樂安又有強民張元二等為亂乃命俞都御史諫南征之方平
十二月朔駕當出郊壇視牲先是一夕有傳賊將復至霸州時日已暝京城各門已閉兵部尚書何鑒令人傳于郭外巡視官軍差人遠探宮內宣召內閣兵部議省牲事舉行否內閣曰省牲事重若聖駕不出示人以怯其關於國體不細宜嚴加御備仍舊出郊太監張永深以為然請自披戴清道駕以巳刻出未刻入人心以安
正德七年壬申夏熒惑入南方將逼斗旬月而退是年冬京師及河朔之地溫燠如春而徐淮以南風雪特甚至洞庭水流出冰有至尺厚者天時地氣可謂異常矣是時降敕調宣府邊軍三千入衛卻以京軍競數戍邊每歲春秋番換如班操例行蓋從江彬等之計也
上居豹房惟錢寧在左右伺候有言則從錢寧本雲南臨安人太監錢能鎮守雲南收為家人年十五性大機警能愛之帶回京至是見上賜姓朱氏累官都督掌錦衣衛事寧幼時有參將盧和者善相謂其將來必大貴顯遂深結納後和坐死罪寧貽書當路欲脫其獄竟不果行然寧亦不深憾可謂難矣他如被方布政良永奏其縱家人賣鈔事亦不報害及優恤胡副使世寧於獄中事皆非他權惡之所為也然終蹈誅夷之慘所謂人妖服妖其能免乎
正德九年甲戌正月十六日夜乾清宮火上親御午門傳旨侍衛官兵入救次日火煙尚熾宮中累朝所積皆為煨燼下詔責咎深切時病
八月一日日食晝晦星見愚時官江藩午未間救護少頃即昏黑咫尺不辨人皆驚懼後詢之各處皆同
正德十一年丙子江西地方見天上有紅雲黑雲各一叢若相鬥者久之分為兩城人馬洶洶若攻城城中人應之又明年宸濠謀反南贛之兵自外攻入是其象也
正德十二年丁丑九月上幸陽和城二十七日方獵天雨冰雹軍士有死者及夜又有星墜之異明日駕赴大同城又明日達賊統眾圍陽和向無二異上意未遽回乃知天之仁愛深矣
上幸延安守臣具膳送行常規鎮守太監捧酒巡撫下箸是日上來遲巡撫都御史鄭陽將箸收在袖中恐失落也須臾上至隨從兵衛擾攘將巡撫擠下蓋是時皆戎服莫可辨上御席無箸急呼送箸來倉卒無處尋上笑曰使我若做撫按官決不如此怠慢是雖戲言亦可以仰見其弘人之度矣
江西寧王宸濠性素貪殘僭侈以文行自飾交結士流自弘治之世已有欺世盜名陰為不軌之漸矣迨正德中厚賂錢寧臧賢等為內應益肆毒虐箝制藩臬剝削軍民又時常設宴邀請兩司官入府擇有時名及阿順者留至夜深方散或與聯詩或與論事曲加禮待時若左布政鄭岳提學副使李夢陽皆有文名濠尤重之鄭初為按察使與李不合李因鄭遷方伯帶去舊門子二人乃誣鄭多收柴薪銀兩及其子侵剋庫銀虛情自拿其門子取供又譖于濠云鄭布政輕侮王府等語由是濠攝拾虛供奏行總制撫按勘問鄭與李俱下獄鄭備受凌辱後奏差大理寺卿燕忠等來勘鄭為民李冠帶閒住而濠之志益張矣時則有若參議王泰白金僉事李淳王奎尤善阿附受其重賂為其出力各官每留至夜分方回各司大門留之以待副使胡世寧不平乃疏濠不法數事及稱二司問刑參吏聽其指麾及半夜開門等語由是科道官劾稱王泰等惟知王府卵翼之勤不顧人臣私交之戒四人皆回籍聽勘濠賂錢寧差官校將胡拿問時胡已遷福建按察慮其陷害徑赴都察院跪門投到奏送鎮撫司勘問行江西撫按查勘遷延年餘方才回報而胡竟謫戍遼東方胡就獄人謂之必死不意錢寧曲加矜念遣人饋以米炭不絕由是得以保其軀命雖天之默相忠直而寧一念好德之美不可誣也
時寧府奏准覆蓋琉璃瓦該用銀兩許於引錢內支給濠累逼二司會議引錢數少欲派之民間時巡撫俞都御史諫會同巡按徐御史贊謂地方兵荒之後難以科派往返再三復用計挾逼乃議作夫價五十五萬兩五年之內遞徵濠得此即差其府內官校下各府縣坐併遠近騷然而守巡官畏其勢亦有為之督催者矣時予為參政與按察司胡副使錠獨不敢阿附濠每欲招致之予二人亦不敢應濠遂奏稱蒙恩准蓋琉璃瓦緣工程浩大必得才能方面官督工方為易完訪得參政陳某副使胡某俱有才幹乞敕該部轉行委任等因本行數日予與胡方知心甚慍懊然亦無能為也不意工部李尚書鐩覆本云參政等官俱有守巡地方之責難以遙定合咨巡撫從宜徑委該道官督理時予分守湖西胡管清軍正不係該道也使當時一為其管工不免朝夕相見非得罪於目前則不免己卯之大變矣人之禍福自有數存也如此
逆府宥濠於正德二年知政歸宦官陰賂劉瑾以希寵幸使南昌儒學生徒頌己孝行遞相呈達巡撫巡按官奏聞降敕褒獎刑部侍郎李士實字若虛南昌人素有詩名及善書與李東陽交厚及致仕避宸濠之害居別郡濠必欲招致來南昌因厚遇之遂為知己陸完字全卿蘇州人初為江西按察使獨為濠所器重嘗曰陸先生他日必為公卿士實完皆以心附濠寧府南昌護衛并屯田天順間以事革罷濠賂瑾復得之人知不可畏瑾威不敢言
時天下藩臬畏瑾虐害求退不得濠因納賂於瑾薦完與士實可當巡撫都御史之任瑾令吏部舉完為都御史巡撫宣府士實以侍郎改都御史巡撫鄖陽完至京見瑾言動遲緩瑾怒以為不稱任改為僉都御史巡撫完家巨富厚賂瑾復得升兵部侍郎瑾敗言官論劾完首開賄賂之門驟遷風憲之職內閣庇之得全李士實亦得升右都御史都察院管事陸完官至兵部尚書士實以年老致仕及瑾伏誅寧府護衛屯田俱革罷完為兵部尚書王酹酒於地曰全卿為司馬護衛可復得矣自是彼此歲時問遺不絕濠浼完欲乞復護衛完答書曰須以祖訓為言
伶人臧賢者有寵於上左右近習內臣如張銳張雄錦衣錢寧文臣如梁儲靳貴陸完輩皆陰結之以求固寵臧賢之婿司犯罪充南昌衛軍濠令鉞教演江西伶人秦宏等歌樂因鉞以通於賢每親書寄賢輒稱為良之賢契良之賢字也及是乞護衛輦載金銀寶器藏於臧賢家分饋諸權要內閣大學士費宏素知其故乃大言曰寧府以金銀巨萬打點護衛苟聽其所為吾江西無噍類矣錢寧臧賢再三懇浼陸完題覆稱寧王乞護衛以典章為言事體重大合會多官議中官盧明以本來內閣擬旨票雲既王奏缺人使用護衛屯田都准與王管業言官交章論護衛不可與竟不行濠以宏作梗恐其更改乃託賢等譖於上曰宏私鄉里取進士黃初及第且曰乾清宮災下詔皆宏視草歸咎朝廷
時御史余珊劾宏私其弟費選入翰林久不認罪遂罷宏致仕濠既得護衛益驕橫聞上巡各邊境納都督馬昂已嫁妹馬氏於宮中心懷異謀陰養盜賊以為爪牙賊首閔念四吳十三等恃王墳廠為巢窟肆行劫掠與民爭田不得令賊屠其家官司莫敢問
劉六劉七擾中原之後兵部申明律禁不許隱蔽賊情釀成大患巡撫江西都御史孫燧捕賊甚急吳十三等已獲繫南昌府獄復為賊劫出兵部奏責孫燧行屬責限緝捕濠恐賊獲於己謀欲去孫燧以息事乃令南昌三學教官達賓等率領生徒裝飾孝行捏文具呈撫按三司保舉孝行逼挾孫燧并巡按御史王金等轉奏意欲朝廷嘉獎以固寵眷以釋嫌疑差人載金寶於臧賢處分饋權要續以書諭差人曰事在司禮監可與蕭敬言之事成即與陸公言急去孫燧別用一都御史來梁辰湯沐俱可王守仁亦可切不可用吳廷舉時江彬寵遇日隆太監張忠與錢寧有隙常附彬欲借以傾寧及是孫燧等奏至忠因譖於上曰朱寧與臧賢交通寧王謀為不軌爺爺不知乎奏內稱王孝譏爺爺不孝也稱王早朝勤譏爺爺不朝也時謝儀者南昌人避寧王害補校尉赴京投太監張銳送入東廠緝察奸事銳信任之因得往來內閣部院諸大臣家寧王之謀復護衛也銳實受賄後見寧王益驕橫方絕之御史熊蘭亦南昌人其父為寧王拘繫甚苦聞孫燧等奏保其孝行不勝忿恨播言王必反密謀於謝儀求張銳為內助諷言官論王不法事儀言於銳曰寧王必反將累公盍不早附張忠江彬禁治寧王為自全計銳深然之儀見內閣楊廷和等以此告之廷和亦欲復革寧府護衛以免後患令儀與熊蘭密以張銳意託御史蕭淮論之張銳張忠江彬等共言於上曰寧王求敕褒獎不可從楊廷和遂票旨曰朝廷處待親藩自有常典鎮巡官如何輒來保奏
時科道因蕭淮奏發及有旨不從鎮巡之請方交章論之廷和欲照先朝故事遣官責諭及革罷護衛恐其謀洩乃從中密處不令外庭知之兵部尚書王瓊剛愎自用一日在部晡時未散駙馬崔元令家人王秀趨部問曰適間錦衣衛校尉宣召駙馬明日趨闕不審何事瓊曰不知乃過廷和宅入見問曰適聞宣召崔駙馬何事廷和應不知瓊笑曰先生欺我邪廷和曰宣德間趙府有異志命趙駙馬往諭事得息今遣崔公意亦如此且革其護衛幸勿洩瓊曰止此而已乎曰然明旦至左順門崔元入內見敕旨曰蕭淮所言關係宗社大計朕念親親不忍加兵特差太監賴義駙馬都尉崔元都御史顏頤壽往諭還革護衛等語王瓊欲為異議乃言曰此大事宜宣諭文武群臣而後遣況非密而可密行乎廷和意不平乃留崔元等不行昱日宣文武百官傳諭遣官旨意然後行時己卯年五月二十五日也
廷和又欲召兵部議發兵事瓊曰此可議而不可泄者前因給事中孫懋易瓚之言議選精兵操江為江西盜賊設備疏入留中日久不出盡力求批出前議備兵之方無過此矣由是廷和與瓊益不相協初京師知崔元等差往江西不知止革護衛以為必擒濠適王府偵卒徐華等在京即飛報于濠至六月十三日到南昌見濠值濠生日宴鎮巡三司報曰駙馬等官兼程來矣後又聞宣兵部不知何事濠大驚因憶昔日擒荊王時差太監蕭敬駙馬蔡震都御史戴珊曾過南昌今此來為擒我也罷宴夜召李士實議所處士實曰事急矣明早鎮巡三司官謝宴可就擒之因而舉事乃夜集劇賊吳十三等各飾兵器明旦各官入謝左右帶甲露刃數百人侍衛拜華濠呼曰汝等知大義否孫燧曰不知濠曰太后有密旨令我赴京燧曰請密旨看按察副使許逵曰天無二日此是大義濠怒曰尚敢如此無禮乎命左右曳二人出斬之仍盡拿三司諸官鎖杻繫獄令布政梁辰等用印信咨文差人遍行天下布政司告諭親王三司舉兵之意大概誣稱祖宗不血食者十五年等語乃分給銀米募兵修理戰具以夜繼日
十七日濠留中官萬銳等守城自以妃眷世子登舟北出鄱陽湖令僉事潘鵬持檄諭降安慶諸郡命參政王綸提督軍務為兵部尚書李士實為軍師舉人劉養正副之督率護衛軍并閔念四吳十三等賊黨五六萬人盡奪官民舟船萬餘艘蔽江而下九江府開門迎納遂趨安慶守備都指揮楊銳指揮崔文偕知府張文錦竭力禦之寧兵不逕下南京而守安慶者十餘日不克又聞南昌被王都御史守仁進兵攻破遂棄安慶復回援救
初南贛缺都御史吏部會推蘇人文森堪任森因江西有難處之事力以病辭王守仁餘姚人曾奏劉瑾專權被撻幾死謫遠方驛丞歷任南京鴻臚卿陞僉都御史巡撫南贛守仁素知其地界連三省事權不一發兵攻討則賊遁入山谷罷兵招撫又肆出剽掠且兵糧無處乃上疏乞假以重權及聽臣募兵積糧便宜區處庶賊盜可息疏下兵部王瓊以為然乃覆奏乞改守仁職任為提督軍務欽降令旗令牌八面副軍前得便宜斬殺所在賦稅官錢聽其自用守仁由是得以展布數月得精兵數萬餘襲破窯賊斬首無算民得安生復建議添設縣治為久長計民立生祠祀之
鎮守江西太監畢真見守仁累獲軍功欲與同事通於近倖奏下兵部議稱兵法最忌遙制若使南贛用兵而必謀於江西鎮守斷乎不可為惟江西有警則聽南贛兵逕往策應朝廷從之特敕守仁得以策應江西蓋廟堂之上亦素聞宸濠畜有異謀陰欲為之備也至是福建軍士作亂乃敕守仁往福建勘處守仁啟行由江路過吉安將至南昌濠差人迎之
豐城知縣顧佖密以寧賊反狀告之且勸勿逕下南昌守仁即變服返舟值風順逕至吉安乃與知府伍文定計議仍遍行諸路舉義兵徵調南贛袁臨兵四萬餘人令知府徐璉邢珣戴德孺統領而伍文定總之兵至南昌破城入寧府其守城內官並宮人皆自焚縊而死遂統眾入鄱陽湖襲濠遇於湖中王盡散金寶犒軍死戰伍文定為前鋒軍少挫守仁命立斬退者二十餘人伍文定立舟上火焚其鬚不動守仁令小舟載柴燃火焚之乘風直入寧軍大軍繼之濠敗先驅其妃婁氏并世子皆投水中濠為知縣王冕軍所獲溺水死者萬餘人李士實亦被獲為南昌人亂捶而死
守仁囚宸濠於南昌奏捷候旨有曰人徒見兔雉之多獲而不知王良為之御蓋前此守仁報捷皆為此語以歸功內閣及本兵之意故此疏亦云然
時巡撫南直隸都御史李充嗣聞江西變即馳奏兵部會官議於左順門尚書王瓊首曰寧王素行不義今倉卒反不足慮宜急降敕令王守仁自南贛提兵湖廣巡撫秦金扼黃州李充嗣守安慶仍檄江西義士能擒反者封拜侯爵王如釜中之魚安能為乎更宜遣大將將兵三千直趨南京以奉天討時將官在豹房者各逞所見獻策上聞此又欲親徵以幸南京時張忠江彬擅權奏差都督許泰往南京把截都督劉暉直抵江西未幾守仁捷至時車駕已駐良鄉太監張永隨行令追回捷奏待至南京而行時有御史王佩劾奏王瓊緩兵不舉通謀宸濠疏上不果行
上在南京命張永復至江西撫安地方查盤庫藏等項許泰等因怪守仁不候伊等至先將宸濠等解由浙江水路而去挾私指稱守仁先與濠通謀將伊門徒用事者皆捕獲逼供張永獨知守仁有功不肯依從由是賴保無虞逆濠眾犯解至南京江口月久候迴鑾至次年春駕至通州乃令逆濠等自盡揚灰江中不與埋葬又緝得臧賢錢寧秦用盧明并蕭敬陸完等與濠往來書簡通捕獲下獄駕回將臧賢等綁縛前導獻俘議坐重典籍沒家產後得末減陸完充福建軍蕭敬以老罰銀二萬兩贖罪王守仁封新建伯南京兵部尚書伍文定操江都御史徐璉等各升職有差
正德以來天下親王三十郡王二百十五鎮國將軍至中尉二千七百郡文職二萬四百餘員武職十萬餘員衛所七百七十二旗軍八十九萬六千餘廩膳生員三萬五千八百餘吏五萬五千餘各項俸糧約數十萬石
是年工部奏巾帽局缺內侍巾帽靴襪合用絲紗羅皮張等料成化間二十餘萬弘治間三十餘萬正德八九年至四十六萬及是年至七十二萬矣
十五年庚辰朝覲考察已畢時聖駕尚在南京未還吏部奏請至秋方得旨照例黜罷來朝官至是方放回任
二月會試取中式舉人三百三十名禮部請殿試時楊閣老廷和議稱臨軒策問必天子親御且因是或早有迴鑾之機一向未舉延至冬未回次年辛巳今上即位方御西角門賜策問乃五月十五日也又次日放榜賜楊維聰為狀元餘如制內浙人史立模嘗得夢云汝巳年進士眾以為寅巳申亥非開科之年恐無分耳至是始驗云
江彬誘惑聖聰巡遊邊境寵遇日盛位至都督掌錦衣衛事提督廠衛官校行事所過科索官民財物無算人皆畏禍不敢弗隨駕至南京禁天下宰豬遠邇哄然回至通州延住月餘方入京時上已不豫彬自知罪大欲將所統邊軍把守皇城諸門意出叵測人心洶洶時楊內閣廷和亟與張永及兵部議稱團營官軍正該皇城諸門守禦邊軍離家日久不可久留即放出城不許停住實削其羽翼也楊內閣以彬手握重兵恐其驚覺乃與張永密議假與相好延至坤寧宮上崩即啟皇太后傳懿旨將彬擒拿并堂與男婦不走脫一人逆彬坐凌遲人皆稱快時武宗晏駕迎立今上未至逆彬手握重兵使當國者為謀不審幾不密非但適以殺身而胎宗社之禍亦不細矣顧乃從容周悉不勞餘力而致中外晏然雖其祖宗在天之靈而當國者之有功於社稷亦不可誣也
漢時張掖郡置金城屬國以處蠻夷降者又於匈奴昆邪王故地置酒泉郡隔絕匈奴與羌酋通路至宋俱為西夏所據國朝於張掖設甘州五衛於酒泉郡設肅州衛命將屯兵拒守肅州外為嘉峪關關外蠻夷各因其種類建衛曰赤斤曰苦峪曰蒙古曰安定曰沙州曰曲先曰罕東左降給印信各命其酋長管束夷眾內附肅州外捍達賊又於肅州外千里許建哈密衛授官降印如赤斤諸衛之制而推其番酋之效順者封為忠順王降金印令其世守哈密外通土魯番撒馬兒罕天方國諸夷朝貢往來自古據有河西修飾武備羈縻羌戎之法惟本朝最為精密守臣相繼撫馭諸夷一遵舊規不敢坐視啟釁所以百五十年來西陲晏然無事
弘治初年哈密衛都指揮阿木郎與達賊野乜克力引路搶殺土魯番人畜又將賞賜土魯番衣服克留土魯番王阿黑麻率眾來哈密刀刺死阿木郎彼有陝巴係元遺孽安定王子不知阿木郎所為土魯番不忍殺攜歸其國由是哈密失守朝廷下諸兵部馬尚書文升議請合右侍郎張海往經略之海至彼上言遠夷不可加兵來則厚撫叛則拒絕之而已朝廷用其策至弘治十一年阿黑麻因不得通貢自將陝巴送回復立土魯番通貢如舊
弘治十七年哈密屬夷阿孛剌等怨陝巴掊克陰附阿黑麻子真帖木兒時年十三歲來攻哈密陝巴棄城走沙州真貼木兒亦退避剌木城曰我來恐達賊奪占哈密耳若有人來哈密我歸本土無他意也鎮巡官差官舍董杰等同哈密衛都督奄克孛剌寫亦虎仙至哈密撫諭夷眾仍令陝巴守國阿孛剌等執迷不聽欲真帖木兒守城奄克孛剌等將阿孛剌等六人擒殺餘黨方纔畏服董傑等回報鎮巡官復差都指揮朱瑄統領官軍送陝巴到哈密復立時阿黑麻已死諸子仇殺離散真帖木兒不肯回願依奄克孛剌暫住哈密朱瑄恐陝巴懷疑生變攜真帖木兒往甘州羈住正德七年放回陝巴死子速壇拜牙郎立貪酒好色不行正事夷哈郎欲訴害之正德八年走入土魯番王速壇滿速兒領頭目火者他只丁占守哈密遣使遺書甘州鎮巡官曰哈密城金印在我與我銀一萬將城與他差去使臣速打發出來不來我領軍馬往漢人地方去巡撫都御史趙鑑總制都御史鄧璋以土魯番書奏聞且言逆虜所求不可允乞照先年差侍郎張海故事差官經略時都御史彭澤陝西蘭州衛人也與大學士靳貴同年進士皆大學士楊廷和門生澤在四川徵剿流賊事完回京無缺兵部尚書陸完乃與楊廷和議曰番夷挾求賞幣不可與差官經略不可行彭澤素有才望請命澤調延寧人馬外通番夷內逐達賊請敕都督奄克孛剌寫亦虎仙等共守哈密又敕赤斤等衛如遇番夷內侵併力捍御命下御史張麒上言鄧璋見在總制不宜復令彭澤總督且澤籍貫陝西不宜差本貫公幹給事中伍江上言治病藥無二君弈棋局無二帥不宜並用二人總制皆不聽澤至甘州集延寧諸路兵萬餘借戶部糧價銀買馬盜取為賂侍郎馮清專供甘肅軍餉銀費以百萬計適土魯番火者他只丁寇赤斤苦峪諸處殺掠甚慘遣人來甘州遺書曰速送段來澤素鹵莽任情以為番夷好利可以利啖乃故違敕旨坐視殺掠按兵不救遣使直造虜庭納幣二千銀酒器一副贖取哈密城印哈密都督奄克孛剌失拜煙答在肅州寫亦虎仙滿剌何三在哈密彭澤遣通事火信馬訓等納幣土魯番以寫亦虎仙火者馬黑木等皆土魯番親族故遣同往諭之曰忠順王不得城印與了小段子兒甚麼希罕我奏朝廷蟒衣膝襴織金段紗羅銀器珍珠都討發與爾
正德七年二月初二日火信等出嘉峪關十六到哈密三月初八候土魯番未至澤遽奏西事寧乞休致奉旨彭澤待處置哈密事停當行取回京巡按陝西御史燕澄真定人澤先為真定知府相善澤陰託澄奏言陝西一省璋澤二人總統戎務相掣肘乞取彭澤回京委以重大之寄澤亦自奏西夷就降事已寧息土魯番雖欲侵犯肅州決不可得時楊廷和丁憂去任澤書囑靳貴陸完轉賂錦衣掌印錢寧因燕澄之奏取澤回京適都察院缺長薦澤掌都察院印催就道方燕澄之奏也甘肅御史馮時雍奏言土魯番之酋長尚爾驕悍哈密之城印猶未報復遣使講好大開溝壑之慾要我以難從之事後來之變故無形非愚臣之所能逆睹靳貴令陸完寢其奏澤又奏言土魯番速壇滿速兒王畏威悔禍已將哈密印城池獻還乞將鎮巡等官各加恩典時寫亦虎仙等尚在途未至土魯番之地得見速壇滿速兒計議不協陸完改吏部戶部尚書王瓊代完瓊素以馮時雍所奏為是乃覆請乞留彭澤在甘肅候寫亦虎仙等回處置停當方許回京靳貴等從中沮之竟不可奪澤之憾瓊始此是年閏四月彭澤回京八月寫亦虎仙等方到土魯番交割繒幣又許送段幣一千五百匹取回金印退還哈密城土魯番差頭目虎都六寫亦火者撒者兒同來送印取賞十二月方入嘉峪關
正德十一年四月土魯番進貢使臣四十二名哈密進貢使臣六十名伴送土魯番使臣十名彭澤原差傳諭夷情送賞撫取城印哈密使臣都指揮火者馬黑木等十二名驗放入嘉峪關初彭澤之納賄求回也都御史趙鑒與彭澤靳貴俱同年進士澤之賄皆出於鑑鑒因是亦得轉南京操江都御史不候代輒離任陝西左布政使李昆亦貴澤同年代鑒巡撫甘肅時肅州兵備副使陳九疇自稱有才亦輕率寡謀印來以雜幣二百匹付來使亦思馬因滿剌朵思遣速壇滿速兒火者他只丁令其送忠順王密復回國留虎都六寫亦火者撒者兒於甘州以制其變九疇言於昆曰彭總督當火者他只丁犯赤斤苦峪之時曲為撫處厚加賞賜被其愚弄猶模稜幹事不能身任利害以主國是何復面目立於天地間昆不能違亦思馬因等回以質留二夷告速壇滿速兒怒差火者他只丁牙木蘭復來占守哈密差例剌火者來問甘肅消息陳九疇監禁致死速壇滿速兒又差斬巴思等於肅州遣番書云我幾差人去為和好不從監禁責打如箭射石不得透九疇以斬巴思等為奸細捶死
滿速兒領兵到沙州牙木蘭來瓜州候斬巴思等不回遂直犯肅州總兵官史鏞欲自甘州領兵來防禦九疇以糧乏止之及肅州急九疇令遊擊將軍芮寧參將蔣存禮出兵禦之番兵鋒甚銳芮寧全軍敗沒蔣存禮幾不免攻破寨堡殺掠人民甚慘九疇惶懼恐哈密夷人居肅州城者謀為內應倉卒之際驅逐出城夷眾擾亂都督失拜煙答者進貢自京九疇初亦遣出禦土魯番既而疑其為變捶撻繫獄死又疑通事毛見等通土魯番皆於賊退後捶死斬巴思等皆以為奸細捶死虎都六寫亦火者撒者兒亦以為奸細拘繫又以寫亦虎仙知土魯番入寇不行勸阻及先年許土魯番段一千五百勾惹邊患與失拜煙答皆謀背本國潛從他國以叛逆論
報至京師彭澤大懼密謀於內閣大學士梁儲事未下兵部傳旨差大臣提督軍務兵部會吏部諸衙門推舉上請儲言於吏部工部還須彭濟物往蓋澤自知奸欺敗露欲自往彌縫奏討銀五十五萬兩充軍費先中芮寧之敗巡按甘肅御史王光暨兵科都給事汪玄錫等劾奏李昆等負撫綏之重任昧經國之遠圖養成回賊之患大損中國之威兵部請敕切責昆等戴罪防禦事寧勘究至是奏差給事中黃臣往甘肅會同巡按御史趙春勘問黃臣未至趙春遽奏李昆有功無過乞除其戴罪令吏部推用兵部不從及黃臣至與趙春依憑李昆陳九疇原案回奏無一異詞兵部以彭澤李崑前後欺罔事跡疏聞乞令法司按實議罪毛紀與大學士蔣冕力庇之票旨令兵部會多官儀密囑付譯者沮兵部奏吏部侍郎王鴻儒素與澤厚託禮部尚書毛澄戶部尚書石依阿內閣議稱大夫出使於外苟有利於國家專之可也今事須再勘兵部王瓊曰納幣虜庭失信夷人致遣後患於國家利乎不利乎事已勘明更勘何事眾多是兵部議而無一人復為曲庇者
奏上彭澤罷免為民李昆陳九疇等提赴刑部會多官於午門前覆審彭澤擅差寫亦虎仙等往土魯番講和送與緞匹復又審彭澤失信致啟邊釁並李昆坐視玩寇辱國喪師皆無異詞楊廷和服闋在閣與蔣冕毛紀票旨澤已罷免不罪李昆降級陳九疇為民黃臣趙春調外任因是內閣與王瓊不協
正德辛巳四月頒詔捕寫亦虎仙下獄令法司查黃臣趙春原擬問奏又於科道劾官本內票旨以瓊為勾引奸夷令法司查問法司以事關重大不敢從後乃以寫亦虎仙問結後事入罪死於獄連及彭澤所差取印夷使火者馬黑木及辨冤供明米兒馬黑麻皆坐與寫亦虎仙罪同死之未幾御史楊秉中上言瓊害澤罷免乞罪瓊起澤乃催取彭澤赴京為兵部尚書李昆升都御史尋陞兵部侍郎陳九疇升都御史就令巡撫甘肅土魯番因寫亦虎仙等皆被殺復聚兵三萬餘
嘉靖三年八月深入甘州寇掠以殺降為詞攻破堡塞屠戮人民其禍甚慘王瓊繫獄比黨頗多給事中史道因劾楊廷和彭澤參稱史道巧詆元臣奏下吏部尚書喬宇乞下法司治罪遂下道錦衣獄謫南陽府通判給事中於桂及御史曹嘉相繼劾廷和彭澤結黨亂政扶同奏啟南北科道官亦交章論劾澤沮塞言路由是謫曹嘉外知縣於桂亦升淮安知府廷和屢疏乞休吏科都給事中楊一渶上言廷和孤忠時望所屬而史道開誣詆之源於桂則導其流曹嘉則揚其波奏乞暴白是非懇留以慰中外之望朝廷降旨是其說慰安廷和令速起視事給事中閔閎平日與曹嘉史道議論相合欲攻擊內閣給事中毛玉御史劉廷遂劾史道曹嘉閔閎危疑忠良變亂國事由是史道再謫陝西金縣縣丞曹嘉四川茂州判官閔閎已升僉事復降雲南蒙自縣丞給事中孟奇御史吳鎧等十九人相繼論救不得游擊將軍靳英以贓敗御史郭浦劾兵部用人徇私給事中曹懷論澤門如市道之交家有受金之弟澤遂致仕而去
